---
TOCTitle: Kiszolgálók felvétele meglévő telepítésbe
Title: Kiszolgálók felvétele meglévő telepítésbe
ms:assetid: '7f3598ff-cd19-4daa-aa65-877f7f95a8ec'
ms:contentKeyID: 18122649
ms:mtpsurl: 'https://technet.microsoft.com/hu-hu/library/Cc747648(v=WS.10)'
author: SharonSears
ms.author: SharonSears
---

Kiszolgálók felvétele meglévő telepítésbe
=========================================

Az RMS-telepítésbe kiszolgálókat vehet fel a megnövekedett igények kielégítésének érdekében, illetve lecserélheti a kivonni kívánt kiszolgálókat. Minden RMS-telepítésnek tartalmaznia kell legalább egy legfelső szintű tanúsítási kiszolgálót, de szükség szerint további legfelső szintű tanúsítási kiszolgálókat is tartalmazhat a fürtökben. Az RMS-telepítések ezenkívül tartalmazhatnak különálló vagy fürtbe szervezett licenckiszolgálókat is.

Az RMS-telepítésbe a következő módszerekkel vehet fel kiszolgálókat:

-   Egy vagy több RMS kiszolgáló felvétele legfelső szintű tanúsítási fürtbe.

-   Új különálló licenckiszolgáló felvétele.

-   Egy vagy több RMS kiszolgáló felvétele licencelési fürtbe.

**Legfelső szintű tanúsítási kiszolgálók felvétele**

Az esetek többségében egy vagy több RMS kiszolgáló legfelső szintű tanúsítási fürtbe való felvétele a legmegfelelőbb megoldás a rendszer elérhetőségének és redundanciájának növelésére. A legfelső szintű tanúsítási fürt egy vagy több legfelső szintű tanúsítási kiszolgálóból áll. A csak licencelési és közzétételi szolgáltatásokat nyújtó licenckiszolgálókkal ellentétben a legfelső szintű tanúsítási kiszolgálókon az RMS minden szolgáltatása rendelkezésre áll.

A telepítési és a létesítési művelet során a megfelelő beállítás választásával fürtbe veheti fel a kiszolgálókat. Ekkor a program automatikusan fürttagként állítja be az új RMS kiszolgálót. A legfelső szintű tanúsítási fürtbe felvenni kívánt RMS kiszolgálók telepítésének és létesítésének lépésenkénti ismertetését „[A Service Pack 1 csomaggal frissített RMS telepítése](https://technet.microsoft.com/dab20175-a690-43f8-b943-768d289daa0d)” és a „[Kiszolgáló felvétele fürtbe](https://technet.microsoft.com/db635238-5528-4bec-9cc6-8244e2b3d733)” című pont tartalmazza.

Ha első alkalommal hoz létre fürtöt, a létesítési műveleten kívül megfelelően be kell állítania a szoftvert vagy a hardvert a fürtözéshez és a terheléselosztáshoz. Ha már létrehozta a fürtöt, a terheléselosztó szoftvert vagy hardvert be kell állítania az új fürttag kezelésére.

**Licenckiszolgálók felvétele**

Az RMS összes szolgáltatását kezelő legfelső szintű tanúsítási kiszolgálóval ellentétben a licenckiszolgáló csak a licencelési és a közzétételi feladatokat látja el.

A licenckiszolgálók használata igényfüggő, és leggyakrabban a különféle licencelési követelmények megvalósítására alkalmazzák ezeket a kiszolgálókat, például a következő helyzetekben:

-   Az egyes osztályok egyedi jogkezelési igényeinek teljesítésére. Előfordulhat például, hogy a szervezet egyik csoportjánál más biztonsági követelmények szükségesek a jogkezeléshez, mint a többi csoportnál, és teljes körűen felügyelni kívánják a csoporton belüli licenckezelés megvalósítását. Mivel egy erdőben csak egy legfelső szintű tanúsítási kiszolgáló használata lehetséges, egy újabb legfelső szintű tanúsítási kiszolgáló üzembe helyezése nem jelent megoldást ebben a helyzetben. Az adott csoport igényeihez igazodva licenckiszolgáló vagy licencelési fürt helyezhető üzembe. Ezután kialakíthatja a szükséges jogkezelési szabályzatot az új licenckiszolgálóra vagy a licencelési fürtre vonatkozóan.

-   Adott üzleti partnerek erőforrásainak elkülönítését és nyilvántartását igénylő extranetes külső üzleti partnerek jogkezelési követelményeinek teljesítésére. A további tudnivalókat lásd: „[Extranetes URL-cím beállítása](https://technet.microsoft.com/88fec9ff-c96c-4d20-8856-0485e7507572)”.

-   A legfelső szintű tanúsítási kiszolgáló tehermentesítésére a licencelési feladatok átadásával. Ezzel teljesítménynövekedés érhető el az olyan szervezetekben, amelyeknél csak egy legfelső szintű tanúsítási kiszolgáló működik (vagyis nem használnak legfelső szintű tanúsítási fürtöt).

Az esetek többségében megfelelő megoldás, ha a RMS kiszolgálókat felveszi a legfelső szintű tanúsítási fürtbe, hogy a rendszert alkotó kiszolgálókon beállíthassa a redundanciát és a terheléselosztást. Bár a licenckiszolgálók is igénybe vehetők a licencelési és közzétételi kérelmek feldolgozásából adódó terhelés mérséklésére, a legfelső szintű tanúsítási fürt terheléselosztásába nem vonhatók be. Hacsak az adott helyzetben nincs igény külön licenckiszolgálók alkalmazására, célszerű az összes RMS kiszolgáló között elosztani a terhelést úgy, hogy felveszi őket a legfelső szintű tanúsítási fürtbe.

Az RMS licenckiszolgálók telepítésének és létesítésének lépésenkénti ismertetését „[A Service Pack 1 csomaggal frissített RMS telepítése](https://technet.microsoft.com/dab20175-a690-43f8-b943-768d289daa0d)” és a „[Licenckiszolgáló létesítése](https://technet.microsoft.com/4d67b898-0ba9-4eef-ab7d-ee0ca55a688e)” című pont tartalmazza.