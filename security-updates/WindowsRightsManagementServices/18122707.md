---
TOCTitle: Az RMS megszüntetése
Title: Az RMS megszüntetése
ms:assetid: '9fa63daa-5fb9-4afd-8371-b38248619857'
ms:contentKeyID: 18122707
ms:mtpsurl: 'https://technet.microsoft.com/hu-hu/library/Cc747706(v=WS.10)'
author: SharonSears
ms.author: SharonSears
---

Az RMS megszüntetése
====================

A művelet végrehajtásához helyben kell bejelentkeznie a felügyeleti webhelyre olyan tartományi felhasználói fiókkal, amely a Rendszergazdák csoport tagja az elérni kívánt számítógépen. A Tartománygazdák csoport tagjai is végrehajthatják ezt a műveletet. Biztonsági szempontból ajánlott a műveletet a **Futtatás másként** parancs segítségével végrehajtani.

A **Globális felügyelet** lap megnyitásához kattintson a **Start** gombra, és válassza a **Minden program**, a **Windows RMS**, majd a **Windows RMS felügyeleti webhely** parancsot.

A megszüntetett kiszolgálókat a program eltávolítja a konfigurációs adatbázis ClusterServer táblájából. Amikor megszünteti a fürt utolsó kiszolgálóját, a program törli a címtárszolgáltatások adatbázisát az SQL Server kiszolgálóról. Amikor megszünteti a fürt utolsó kiszolgálóját, manuálisan törölnie kell a tanúsítási szolgáltatás kapcsolódási pontját (SCP). Sem a megszüntetés, sem az eltávolítás nem törli az Active Directoryból a szolgáltatás kapcsolódási pontját (SCP).

Ha még az előtt próbál meg eltávolítani egy legfelső szintű tanúsítási kiszolgálót, hogy megszüntette volna, figyelmeztetést kap arra, hogy a hely még nincs megszüntetve, és hogy az eltávolítás nem törli a szolgáltatás kapcsolódási pontját az Active Directoryból. Ha viszont az **Igen** gombra kattint, és folytatja az eltávolítást, a hely megszüntetése is végbemegy. Az eltávolítás nem törli az Active Directoryból a szolgáltatás kapcsolódási pontját.

Az RMS megszüntetése
--------------------

#### Az RMS megszüntetése

1.  Jelentkezzen be arra a kiszolgálóra, amelyen az RMS megszüntetését tervezi.

2.  Nyissa meg a **Globális felügyelet** lapot.

3.  Keresse meg azt a webhelyet, amelyen létesítve van az RMS, és kattintson a mellette látható **A webhelyen működő RMS eltávolítása** hivatkozásra, majd az **OK** gombra.

4.  Kattintson Az RMS-szolgáltatás kapcsolódási pontja weblapon a **URL-cím regisztrálásának törlése** hivatkozásra. Ezzel törli a tanúsítási szolgáltatás kapcsolatát az Active Directoryból.
