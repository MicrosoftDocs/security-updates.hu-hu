---
TOCTitle: RMS igénylés
Title: RMS igénylés
ms:assetid: '999db3e1-e3ab-4513-87d9-d584ee334c00'
ms:contentKeyID: 18122685
ms:mtpsurl: 'https://technet.microsoft.com/hu-hu/library/Cc747698(v=WS.10)'
author: SharonSears
ms.author: SharonSears
---

RMS igénylés
============

A kiszolgáló igénylési folyamata a kiszolgálói licencelői tanúsítvány létrehozását és letöltését eredményezi. A kiszolgálói licencelői tanúsítványok érvényesítik a telepítést alkotó kiszolgálók identitását, és ezek biztosítják a hitelesítési adatok érvényességének ellenőrzését az RMS-védelemmel ellátott tartalom használata során. Minden licencelési fürt első kiszolgálójának igénylése a legfelső szintű tanúsítási fürttel történik a létesítési folyamat részeként. Az ugyanabba a fürtbe később felvett kiszolgálóknak nem kell tanúsítványt igényelniük.

A legfelső szintű tanúsítási fürt első kiszolgálójánál (a legfelső szintű tanúsítási kiszolgáló) az igénylést a Microsoft igénylési szolgáltatásával kell végrehajtani. Ez a folyamat történhet automatikusan a létesítés részeként, ha a legfelső szintű tanúsítási kiszolgáló csatlakozik az internethez, illetve az igénylési folyamat végrehajtható kapcsolat nélkül is a kérelem fájlba exportálásával, majd elküldésével a Microsoft igénylési szolgáltatásának egy másik, internetkapcsolattal rendelkező számítógépről. Az igénylési kérelemre kiszolgálói licencelői tanúsítvány érkezik a legfelső szintű tanúsítási kiszolgáló számára, amely ezután az RMS felügyeleti webhelyének segítségével importálható.

Az igénylési kérelem a következő adatokat tartalmazza:

-   Visszavonási adatok. Megadja, hogy az RMS-telepítés szabványos vagy egyéni (harmadik fél általi) visszavonást fog-e használni. Ha harmadik fél általi visszavonást használ, szerepelni fog a visszavonási hatóság nyilvános kulcsa is.
-   Tanúsítvány nyilvános kulcsa. A kiszolgálói licencelői tanúsítvány nyilvános kulcsa. Ezt a nyilvános kulcsot a rendszer az RMS kiszolgálón állítja elő, és a kiszolgálói licencelői tanúsítvány beszerzéséhez elküldi a Microsoft igénylési szolgáltatásának.
-   Termékváltozat. Az RMS hivatalos termékváltozata.
-   Verzió. Az RMS termék verziószáma.
-   URL-cím. Az RMS kiszolgálófürt kiinduló URL-címe.

Amikor a Microsoft igénylési szolgáltatása válaszol az igénylési kérelemre, a következő adatokat küldi vissza az RMS kiszolgálónak XML formátumban:

-   Kiszolgálói licencelői tanúsítvány.
-   Az aláíró hatóságok tanúsítványlánca.

A szolgáltatás ugyanazokat az adatokat továbbítja a legfelső szintű RMS tanúsítási kiszolgáló on-line és off-line igénylésénél egyaránt. További adatok gyűjtésére egyik módszernél sem kerül sor.

A kapcsolat nélküli igénylés végrehajtásának lépéseit lásd a dokumentumgyűjtemény „RMS kiszolgáló működtetése” részében az „Off-line igénylés használata legfelső szintű tanúsítási kiszolgálónál” témakörben.

Az ügyfelek igénylési folyamatának eredményeként ügyfél-licencelői tanúsítvány jön létre és töltődik le, amellyel a szerzők olyan számítógépről is közzétehetnek RMS-védelemmel ellátott tartalmat, amely nem kapcsolódik a vállalati hálózathoz. A szerzők bármikor kérelmezhetnek ügyfél-licencelői tanúsítványt. Az ügyfeleknél nem kötelező az igénylés végrehajtása.

Minden igénylési kérelem bekerül az eseménynaplóba.

A témakör tartalma:

-   [A legfelső szintű tanúsítási kiszolgáló igénylési folyamata](https://technet.microsoft.com/f08bc919-f090-4843-b2ce-b40d558012ce)
-   [A licenckiszolgáló aligénylési folyamata](https://technet.microsoft.com/7bc63397-9186-464c-8824-867038adce9b)
-   [RMS ügyféligénylés](https://technet.microsoft.com/9c1d07bf-7235-4694-8291-ac2e5b221f4a)
-   [RMS gépaktiválás](https://technet.microsoft.com/09a0d631-9860-477f-9d10-df61b3bfe125)
-   [RMS fióktanúsítás](https://technet.microsoft.com/c9a385c5-6dbb-47f5-a80f-69718e6f9deb)
