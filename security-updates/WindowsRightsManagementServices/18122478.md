---
TOCTitle: A szolgáltatás kapcsolódási pontjának regisztrálása
Title: A szolgáltatás kapcsolódási pontjának regisztrálása
ms:assetid: '446d83ec-3224-45e2-9697-625e7db338f3'
ms:contentKeyID: 18122478
ms:mtpsurl: 'https://technet.microsoft.com/hu-hu/library/Cc720260(v=WS.10)'
author: SharonSears
ms.author: SharonSears
---

A szolgáltatás kapcsolódási pontjának regisztrálása
===================================================

Az RMS szolgáltatáskapcsolódási pontja (SCP) határozza meg a szolgáltatás kapcsolódási URL-címét, amelyen keresztül elérhetők a szervezetben található RMS-kompatibilis ügyfelek. Érvényes kapcsolódási pont hiányában az ügyfelek nem tudnak használati licenceket, közzétételi licenceket és tartalomvédelmi fióktanúsítványokat kérni az RMS szolgáltatástól.

A legfelső szintű tanúsítási fürt kapcsolódási pontjának URL-címét a felügyeleti webhelyen, **Az RMS szolgáltatás kapcsolódási pontja** oldalon regisztrálhatja. Ha az URL-címet valamilyen okból módosítani kell, szintén **Az RMS szolgáltatás kapcsolódási pontja** lapon szüntetheti meg a cím regisztrálását. A kapcsolódási pont URL-címének regisztrálásához vagy a regisztrálás megszüntetéséhez érvényes tartományi felhasználói fiókkal kell bejelentkeznie, amely rendelkezik a Services tárolón belüli tárolóobjektumok létrehozásához szükséges jogosultságokkal.

Az Active Directory services tárolójában új tárolóobjektum jön létre „RightsManagementServices” néven. Ebben a tárolóban egy „MSRMRootCluster” nevű SCP-objektum jön létre. Az SCP-objektum attribútumaiban két érték szerepel:

-   MSRMRootCluster
-   1.0

Az ügyfelek és a kiszolgálók a fenti attribútumok alapján keresik meg a legfelső szintű fürt URL-címét az Active Directoryban. Az SCP-objektum serviceBindingInformation attribútuma tartalmazza ezt az URL-címet, a http://*fürtnév*/\_wmcs/Certification formában.
