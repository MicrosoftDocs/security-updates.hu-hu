---
TOCTitle: RMS visszavonás
Title: RMS visszavonás
ms:assetid: '72689f90-f3c5-4b61-94ea-d825f3199b3b'
ms:contentKeyID: 18122621
ms:mtpsurl: 'https://technet.microsoft.com/hu-hu/library/Cc747622(v=WS.10)'
author: SharonSears
ms.author: SharonSears
---

RMS visszavonás
===============

Visszavonásnak a korábban kiállított hitelesítő adatok (például tanúsítvány vagy licenc) visszavonására szolgáló mechanizmust nevezzük. A visszavonás elsődleges célja, hogy a már nem megbízható entitásokat meggátolja az RMS rendszerben való részvételben. Például a következő helyzetekben alkalmazható a visszavonás:

-   Ha meg szeretné akadályozni a tartalom használatát olyan esetben, amikor sérült a bizalmi láncba tartozó valamelyik résztvevő vagy identitás biztonsága (például valaki kilépett a szervezettől, és ezután nem tekintheti meg az RMS-védelemmel ellátott tartalmat).

-   Ha meg szeretné akadályozni adott, már nem megbízhatónak tekintett RMS-kompatibilis alkalmazásnak, hogy tartalmat nyisson meg.

-   Ha meg szeretné akadályozni, hogy tovább terjedjen és használati licenccel legyen ellátható egy kifogásolható tartalom.

A visszavonás az ügyfélen működik: megakadályozza a tartalom használatát, még abban az esetben is, ha már kiállítottak hozzá használati licencet. Engedélyezését követően a visszavonás mindig érvénybe lép, amikor a felhasználó védett tartalmat próbál meg használni, akár helyben tárolt használati licenccel rendelkezik, akár a használat alkalmával kérelmez új licencet az RMS kiszolgálótól.

Ez a szakasz a visszavonásról nyújt áttekintést. A visszavonás használatáról a további tudnivalókat lásd a dokumentumgyűjtemény „RMS kiszolgáló működtetése” részében „A visszavonás kezelése” témakörben.

A szakasz tartalma:

-   [Az RMS visszavonás működése](https://technet.microsoft.com/469e3938-a59b-4c92-9779-ead64e724d00)

-   [Az RMS visszavonási listái](https://technet.microsoft.com/688d4dfa-c928-4b2f-8116-2f9e87d2b6f7)

-   [Visszavonás a jogmegadási sablonokban](https://technet.microsoft.com/287c5b92-fcb5-4295-9c2b-4e37e643beb2)

-   [A visszavonás és a kapcsolat nélküli szerzők](https://technet.microsoft.com/a9cf0541-9101-4e90-9c56-7c1b9a8deca6)