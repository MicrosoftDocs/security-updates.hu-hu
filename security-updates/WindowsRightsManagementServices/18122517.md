---
TOCTitle: Az RMS adatbázisainak védelme
Title: Az RMS adatbázisainak védelme
ms:assetid: '65802f9a-81bc-4398-968a-00c9b1dca2fa'
ms:contentKeyID: 18122517
ms:mtpsurl: 'https://technet.microsoft.com/hu-hu/library/Cc720285(v=WS.10)'
author: SharonSears
ms.author: SharonSears
---

Az RMS adatbázisainak védelme
=============================

Az RMS három adatbázist hoz létre, amelyek eltérő biztonsági követelményekkel rendelkeznek:

-   **Címtár-szolgáltatási adatbázis**. Ez az adatbázis tárolja az Active Directory csoporttagsági lekérdezéseinek eredményeit. Az adatbázis csak az Active Directory adatait tartalmazza, ezért az RMS létesítése során automatikusan beállított védelmen kívül nincs szükség más biztonsági intézkedésre.
-   **Naplózási adatbázis**. Az itt található adatok alaposabb védelmet igényelnek, mint a címtárszolgáltatás adatbázisában találhatók, mert illetéktelen kezekbe kerülésük megsértheti a személyes adatok biztonságát. A Microsoft fokozott erőfeszítéseket tett a személyes azonosításra alkalmas adatok naplózásának megakadályozása érdekében, és arra is ügyel, hogy az adatbázisban tárolt adatokat megfelelő védelemmel lássa el. Az adatbázis védelméhez nincs szükség további biztonsági intézkedésre, csak abban az esetben, ha másik SQL Server kiszolgálót futtató számítógépre helyezi át az adatbázist. Az adatbázis más kiszolgálóra történő áthelyezése esetén gondoskodjon arról, hogy az új környezetben is érvényesüljenek az eredeti környezetben működő védelmi eljárások.
-   **Konfigurációs adatbázis**. Ez az adatbázis a kiszolgáló személyes kulcsai mellett a rendszerbe állított RMS legfontosabb és legértékesebb erőforrása. Rendkívül fontos és kritikus adatokat tartalmaz, amelyek védelmét a lehető legnagyobb körültekintéssel kell megvalósítani. A konfigurációs adatok mellett ez az adatbázis tárolja az összes tanúsítványt és kulcsot, a titkosított kiszolgálói személyes kulcsot (ha nem vette igénybe a javasolt hardveres titkosítást), valamint a személyes kulcshoz tartozó jelszó kivonatát.

Amikor az RMS létrehozza a konfigurációs adatbázist, beállítja a hozzáférést korlátozó és az adatbázis biztonságának megvalósítását elősegítő engedélyeket.

Az adatbázisok biztonságának növelése
-------------------------------------

A hálózatban szereplő adatbázisok általános biztonságának növelése érdekében a következő kiegészítő műveleteket hajthatja végre:

-   Az adatbázis-kiszolgálót a Windows Server 2003 rendszerrel működő számítógépen futtassa. Ez az operációs rendszer alapvetően biztonságosabb, mint a Windows 2000 Server. Bár a Windows 2000 Server rendszerrel működő számítógépeket zárolhatja, ez időigényes folyamat lehet, és olyan hibákat is elkövethet, amelyek szabad utat engednek a rosszindulatú felhasználóknak az adatbázishoz.
-   Korlátozza fizikailag is az adatbázis-kiszolgáló hozzáférését.
-   Ellenőrizze, hogy az adatbázis engedélyei és az adatbázisfájlokra vonatkozó tulajdonosi hozzáférés-szabályozási listák (DACL) kizárólag a felhatalmazott személyeknek engedélyezik-e a hozzáférést. Az RMS által beállított alapértelmezés szerinti engedélyek és tulajdonosi hozzáférés-szabályozási listák biztonságosak. Az alapbeállítások módosításakor mindig körültekintően járjon el.
-   Ne futtasson semmilyen felesleges szolgáltatást az adatbázis-kiszolgálón. Felesleges szolgáltatás például a Microsoft Internet Information Services (IIS), a Message Queuing és a terminálszolgáltatás.
-   Az RMS adatbázisain kívül semmilyen más adatbázist ne futtasson az adatbázis-kiszolgálón.

A SQL Server adatbázisokat védje az SSL (Secure Sockets Layer) vagy az IPSec (Internet Protocol security) segítségével titkosított csatornák biztosításával. Az adatbázisokkal zajló kommunikáció titkosításával megakadályozhatja, hogy a rosszindulatú felhasználók megszerezzék vagy módosítsák a naplózott adatokat.

Az SSL konfigurálásáról SQL Server kiszolgálón a további tudnivalók találhatók az MSDN webhelyén ([http://go.microsoft.com/](http://go.microsoft.com/fwlink/?linkid=17060)).(http://go.microsoft.com/fwlink/?LinkId=17060)

Az IPsec konfigurálásáról SQL Server 2000 esetén további tudnivalók találhatók az MSDN webhelyén ([http://go.microsoft.com/](http://go.microsoft.com/fwlink/?linkid=17061)).(http://go.microsoft.com/fwlink/?LinkId=17061)

A Microsoft Windows Server 2003 operációs rendszerek családjának jobb megismerése érdekében a "Windows Server 2003 Security Guide" letölthető a Microsoft letöltési központjából ([http://go.microsoft.com/fwlink/?LinkId=36719](http://go.microsoft.com/fwlink/?linkid=36719)).(http://go.microsoft.com/fwlink/?LinkId=36719)
