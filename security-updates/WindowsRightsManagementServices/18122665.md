---
TOCTitle: 'Az RMS Active Directory-gyorsítótára'
Title: 'Az RMS Active Directory-gyorsítótára'
ms:assetid: 'c721a2eb-2fe9-4346-b426-3cc169b97265'
ms:contentKeyID: 18122665
ms:mtpsurl: 'https://technet.microsoft.com/hu-hu/library/Cc747662(v=WS.10)'
author: SharonSears
ms.author: SharonSears
---

Az RMS Active Directory-gyorsítótára
====================================

Az RMS minden legfelső szintű tanúsítási kiszolgálóján vagy fürtjén, valamint a licenckiszolgálókon van egy helyi Active Directory-gyorsítótár, amely az Active Directory globális katalógusához intézett csoporttagsági lekérdezések eredményeit tárolja. Az egyes kiszolgálókon lévő gyorsítótáron kívül létezik még fürtönként egy megosztott gyorsítótár, amelyet a címtár-szolgáltatási adatbázis tárol. Ezek a gyorsítótárak azt a célt szolgálják, hogy kevesebb lekérdezést kelljen küldeni a globális katalógusnak, valamint hogy gyorsabban ki lehessen szolgálni a licenckérelmeket.

Amikor egy felhasználó használati licencet kérelmez, a válaszoló kiszolgálónak el kell döntenie, hogy a közzétételi licencben meg vannak-e adva ennek a felhasználónak a szükséges jogok. A legegyszerűbb eset az, amikor a közzétételi licencben néven van nevezve a licencet kérő felhasználó. A szerző az esetek jó részében azonban nem egyes felhasználóknak, hanem csoportoknak adja meg a jogokat.

Ha a közzétételi licencben nincs néven nevezve a kérelmező felhasználó, hanem csoportnak vannak megadva a jogok, a kiszolgálónak meg kell vizsgálnia, hogy mely csoportoknak tagja a felhasználó, így tudja megállapítani, hogy tagja-e olyan csoportnak, amelynek meg vannak adva a jogok. A kiszolgáló ennek érdekében elküld egy LDAP-lekérdezést a globális katalógusnak.

Az RMS kiszolgálók a helyi Active Directory-gyorsítótárban és a fürt címtár-szolgáltatási adatbázisában egyaránt tárolják a csoporttagsági lekérdezések eredményét. A kiszolgálók így ezekből a gyorsítótárakból olvashatják be a csoporttagsági adatokat, kevesebb lekérdezést kell tehát küldeniük a globális katalógusnak. Alapértelmezés szerint a legközelebbi kiszolgáló kapja a lekérdezést. A GC rendszerleíró kulcs módosításával azonban megadható, hogy mely globáliskatalógus-kiszolgálónak küldje a szolgáltatás a lekérdezést. A beállításról a további tudnivalókat lásd a dokumentumgyűjtemény „RMS kiszolgáló működtetése” részében „A kapcsolatkészlet rendszerleíró beállításainak módosítása” témakörben.

Amikor a kiszolgáló megállapítja, hogy milyen csoportoknak tagja a felhasználó, először a gyorsítótárában nézi meg, hogy nincsenek-e már ott tárolva a csoporttagságra vonatkozó adatok. Ha nincsenek, akkor a kiszolgáló a fürt címtár-szolgáltatási adatbázishoz fordul. Ha ebben az adatbázisban sincsenek meg a csoporttagságra vonatkozó adatok, akkor a kiszolgáló lekérdezi a globális katalógust.

A gyorsítótárakban a következő Active Directory-attribútúmokat tárolja a szolgáltatás:

-   mail
-   ProxyAddresses (csak SMTP e-mail címek)
-   objectSID
-   sidHistory
-   memberOf (azoknak a csoportoknak a GUID azonosítója, amelyeknek a felhasználó vagy a csoport tagja)

A helyi Active Directory-gyorsítótár bejegyzései időbélyegzővel vannak ellátva. A gyorsítótár-bejegyzések érvényességi időtartamát, valamint a gyorsítótárazható bejegyzések számát rendszerleíró beállítások határozzák meg. Ezek a beállítások befolyásolhatják a kiszolgálók teljesítményét. A további tudnivalókat lásd a dokumentumgyűjtemény „RMS kiszolgáló működtetése” részében „Az Active Directory-gyorsítótár beállításainak módosítása” témakörben.
