---
TOCTitle: RMS kiszolgáló működtetése
Title: RMS kiszolgáló működtetése
ms:assetid: '1533426b-89c2-43e0-8068-ca97ddab8606'
ms:contentKeyID: 18122502
ms:mtpsurl: 'https://technet.microsoft.com/hu-hu/library/Cc720205(v=WS.10)'
author: SharonSears
ms.author: SharonSears
---

RMS kiszolgáló működtetése
==========================

Az RMS kiszolgáló működtetése az RMS bevezetése utáni kezelési feladatokat jelenti. Ez a rész segítséget nyújt az RMS kiszolgálók kezeléséhez, bemutatja a szokásos felügyeleti feladatok eljárásait, közli a további tudnivalók forrásait, valamint gyakorlati tanácsokkal szolgál.

A témakör tartalma

-   [Az RMS kezelése](https://technet.microsoft.com/9b573c55-c14c-436c-b3c5-7ba445de1562)
-   [RMS – Útmutató](https://technet.microsoft.com/82032075-f361-438f-a2c4-93ab29ae6cff)
-   [Az RMS forrásai](https://technet.microsoft.com/d91221cf-e38e-4add-b7b9-50e63aad9a28)

A dokumentációban használt terminológia
---------------------------------------

**fióktanúsítás**  
Az a folyamat, amely összerendeli a felhasználói fiókokat és a tartalomvédelmi fióktanúsítványban (RAC) lévő kulcspárokat.

<!-- -->

**fióktanúsítási szolgáltatás**  
Az RMS webszolgáltatása, amely tartalomvédelmi fióktanúsítványok létrehozására és kiadására használható. Lásd még: fióktanúsítás.

<!-- -->

**aktiválási proxy szolgáltatás**  
Az RMS 1.0-s verziójú ügyfélgépek aktiválását kezelő RMS webszolgáltatás. Használatával a Microsoft aktiválási szolgáltatáshoz továbbíthatók a gépaktiválási kérelmek. Az aktiválási szolgáltatás egyedi kulcstárolót és megfelelő RMS-géptanúsítványt állít elő az ügyfélszámítógépnek. Ezeket azután az RMS kiszolgálón működő aktiválási proxy szolgáltatás visszaküldi a kérelmező ügyfélnek. Lásd még: kulcstároló.

<!-- -->

**felügyeleti szolgáltatás**  
Az RMS egyik webszolgáltatása, amely futtatja a felügyeleti webhelyet, lehetővé teszi az RMS kezelését, valamint frissíti a fürt konfigurációs adatbázisát.

<!-- -->

**alkalmazás jegyzékfájlja**  
XML-dokumentum, amely leírja a hozzá tartozó RMS-kompatibilis alkalmazás moduljait, valamint azt, hogy mi futhat az alkalmazási környezetben. Az RMS-ügyfél alkalmazásprogramozási felületére az RMS-védelemmel ellátott információ létrehozása vagy felhasználása céljából író alkalmazásoknak futás közben meg kell adniuk a jegyzékfájljukat.

<!-- -->

**attribútum**  
Az Active Directoryban az objektumok tulajdonsága. Az egyes objektumosztályokban a séma határozza meg, hogy az osztály példányaihoz milyen attribútumok szükségesek, és milyen további kiegészítő attribútumok adhatók meg.

<!-- -->

**kötés**  
Az a mechanizmus, amely az RMS-rendszerekben a jogokat gyakorolja, úgy, hogy az RMS-ügyfél összeveti a használati licencben foglalt feltételeket a kérelmezett jogokkal. Ha teljesülnek a feltételek, megadja a jogokat.

<!-- -->

**tanúsítvány**  
Digitális dokumentum, amely hitelesítésre és a nyílt hálózatokon továbbított adatok védelmére használható. A megfelelő személyes kulccsal rendelkező entitáshoz tanúsítvány kapcsol nyilvános kulcsot biztonságos módon. A tanúsítványokat a kibocsátó hitelesítésszolgáltató (CA) látja el digitális aláírással; kiadhatók felhasználónak, számítógépnek vagy szolgáltatásnak. Lásd még: személyes kulcs; nyilvános kulcs.

<!-- -->

**ügyféligénylés**  
Az ügyfél licencelői tanúsítványt létrehozó folyamat, amely lehetővé teszi a felhasználó számítógépe vagy eszköze számára, hogy olyan közzétételi licenceket hozzon létre, amelyeket elfogadnak a licenckiszolgálók.

<!-- -->

**ügyfél licencelői tanúsítvány**  
Az RMS kiszolgáló által létrehozott, az RMS ügyfélszámítógépeken elhelyezett tanúsítvány, amely lehetővé teszi a felhasználók számára, hogy offline módban, RMS-kompatibilis hálózattal fennálló kapcsolat nélkül tehessenek közzé tartalmat. Az ügyfél licencelői tanúsítványa tartalmazza azt a kulcsot, amelyet az RMS-ügyfél a kiadott licencek digitális aláírásához használ.

<!-- -->

**feltétel**  
Meghatározott megszorítások és paraméterek csoportja, amelyek az egy közzétételi licencbe foglalt jogcsoport részét alkotják. A feltételek betartatására a tartalom használata alkalmával kerül sor. Az időfeltétel olyan általános feltétel, amely lehetővé teszi a felhasználók számára lejárati dátum beállítását az RMS-védelemmel ellátott tartalomhoz.

<!-- -->

**konfigurációs adatbázis**  
Az az adatbázis, amely a kiszolgáló vagy fürt konfigurációs adatait tartalmazza.

<!-- -->

**tartalom felhasználása**  
Védett tartalom titkosítása és használati jogainak gyakorlása.

<!-- -->

**tartalomkulcs**  
A védett tartalom közzétételekor tikosításra, felhasználásakor visszafejtésre használt kulcs. Más néven szimmetrikus kulcs. Az RMS 128 bites AES tartalmi kulcsokat használ.

<!-- -->

**tartalomtulajdonos**  
Az a személy vagy szervezet, aki vagy amely a védett tartalom hozzáférési szabályzatát összeállítja.

<!-- -->

**visszafejtés**  
A titkosított adatok olvasható tételének folyamata, amely a kódolt szöveget egyszerű szöveggé alakítja át.

<!-- -->

**digitális aláírás**  
Olyan eszköz, amellyel az üzenetek, a fájlok vagy egyéb digitálisan kódolt adatok küldői, illetve készítői az információhoz kapcsolhatják az azonosítójukat. Az információ digitális aláírása az információ átalakítását, valamint a küldőtől származó néhány titkos adat meghatározott kódba, vagyis az aláírásba foglalását jelenti. A digitális aláírások a nyilvános kulcsos környezetekben használatosak, az adatok épségét biztosítják.

<!-- -->

**DRMRemote szolgáltatás**  
Az RMS egyik webszolgáltatása, amely a különböző RMS kiszolgálók közötti kommunikációra használatos .NET Remoting segítségével teszi elérhetővé szolgáltatásait.

<!-- -->

**titkosítás**  
Az információ átalakítása olyan formára, amelyet csak a meghatározott címzett tud olvasni. A titkosítás hatékony módszer az adatok biztonságának megőrzéséhez. A titkosított fájlok visszafejtéséhez a fogadónak rendelkeznie kell a megfelelő titkos kulccsal vagy jelszóval, amely a visszaalakításhoz szükséges. Lásd még: nyilvános kulcsos titkosítás.

<!-- -->

**igénylés**  
Az a folyamat, amelynek során a legfelső szintű tanúsítási kiszolgáló a Microsoft igénylési szolgáltatása által aláírt kiszolgálói licencelői tanúsítványt szerez.

<!-- -->

**igénylési kérelem**  
A legfelső szintű RMS tanúsítási kiszolgáló által a Microsoft igénylési szolgáltatás részére, kiszolgálói licencelői tanúsítvány iránt elküldött kérelem.

<!-- -->

**kizárás**  
Az a folyamat, amellyel az RMS-kiszolgáló a kizárási szabályzat alapján elutasítja egy ügyfél használati licencre irányuló kérelmét. Lásd még: kizárási lista.

<!-- -->

**kizárási lista**  
Azoknak a résztvevőknek a listája, akiktől az RMS licencelési szolgáltatásnak meg kell tagadnia a licencet.

<!-- -->

**kizárási szabályzat**  
Az RMS konfigurációs adatbázisának beállításai, amelyek a kizárásnak a szervezeten belüli alkalmazási módját szabályozzák.

<!-- -->

**eXtensible rights Markup Language (XrML)**  
XML alapú formátum, amelyet az RMS az összes támogatott licenchez használ: ilyenek a géptanúsítványok, a tartalomvédelmi fióktanúsítványok, a használati licencek, a közzétételi licencek és a kiszolgálói licencelői tanúsítványokat. Ezek a dokumentumok határozzák meg a védett tartalomra vonatkozó RMS-szabályzatot.

<!-- -->

**kiállítási licenc**  
A védett tartalomra alkalmazandó RMS-szabályzatot meghatározó adatok.

<!-- -->

**licencelési fürt**  
A legfelső szintű tanúsítási fürtön kívüli, az RMS licencelési és közzétételi szolgáltatását futtató egy vagy több kiszolgáló. Ezek a kiszolgálók azonos adatbázist és kapcsolódási URL-címet használnak, és több kiszolgáló használata esetén szoftveres vagy hardveres terheléselosztó mögött kell üzembe helyezni azokat. A tanúsítási vagy a legfelső szintű fürtökkel ellentétben a licencelési fürtben található RMS kiszolgálók nem hajthatnak végre felhasználótanúsítást.

<!-- -->

**licencelési szolgáltatás**  
Az RMS használati licenceket kiállító webszolgáltatása.

<!-- -->

**licenckiszolgáló**  
Használati licenceket kiadó RMS webszolgáltatás.

<!-- -->

**kulcstároló**  
A védett tartalom jogosult felhasználásának ellenőrzéséért, titkosításáért és visszafejtéséért felelős szoftvermodul. Feladata továbbá, hogy megóvja a megbízható szoftverfeldolgozást a módosítással és a megfigyeléssel szemben. Más néven biztonságos tároló.

<!-- -->

**naplózási szolgáltatás**  
Az RMS egyik figyelőszolgáltatása, amely továbbítja az üzenetsorban lévő naplózott adatokat az RMS kiszolgáló vagy fürt naplózási adatbázisába.

<!-- -->

**gépaktiválás**  
Az a folyamat, amellyel egyedi kulcstároló és géptanúsítvány szerezhető be a számítógépekhez az RMS 1.0-s verziójában. Az RMS SP1 verziójában a gépaktiválás az a folyamat, amellyel géptanúsítvány szerezhető be az adott gép egyes felhasználói számára.

<!-- -->

**jegyzékfájl**  
Az az aláírt XML-dokumentum, amely azonosítja azokat a függvénytárakat és programokat, amelyek az alkalmazás feldolgozási területébe betölthetők, nem tölthetők be, és amelyek esetleg betölthetők.

<!-- -->

**Microsoft aktiválási szolgáltatás**  
A Microsoft által működtetett webszolgáltatás, amely az RMS 1.0-s verziójú ügyfelek kérelmére RMS géptanúsítványokat és kulcstárolókat állít ki.

<!-- -->

**Microsoft igénylési szolgáltatás**  
A Microsoft által működtetett webszolgáltatás, amely kiállítja a kiszolgálói licencelői tanúsítványt az RMS telepítések legfelső szintű tanúsítási kiszolgálójának.

<!-- -->

**előtanúsítás**  
Az RMS tanúsítási szolgáltatásának egy funkciója, amely lehetővé teszi, hogy az alkalmazások a felhasználók nevében tartalomvédelmi fióktanúsítványt kérelmezzenek az RMS-kiszolgálótól. Az előtanúsítás keretében megszerzett tartalomvédelmi fióktanúsítványok csak a felhasználó nyilvános kulcsát tartalmazzák.

<!-- -->

**résztvevő**  
Olyan entitás (felhasználó, csoport vagy védett tartalom kezelője), amelynek meghatározott szerepe van az RMS biztonsági sémájában, és amelyhez objektumok biztonsági viszonyban hozzárendelhetők.

<!-- -->

**személyes kulcs**  
A nyilvános kulcs algoritmusával használt kriptográfiai kulcspár titkos része. A személyes kulcsok rendszerint a szimmetrikus munkamenetkulcsok visszafejtéséhez, az adatok digitális aláírásához, illetve a megfelelő nyilvános kulccsal titkosított adatok visszafejtéséhez használhatók. Lásd még: nyilvános kulcs; nyilvános kulcsos titkosítás.

<!-- -->

**létesítés**  
Az RMS szolgáltatásnak egy adott szervezeten belüli működésre történő beállítása.

<!-- -->

**nyilvános kulcs**  
A nyilvános kulcs algoritmusával használt kriptográfiai kulcspár nem titkos része. A nyilvános kulcsok rendszerint a munkamenetkulcsok titkosításához, a digitális aláírások ellenőrzéséhez, illetve a megfelelő személyes kulccsal titkosított adatok visszafejtéséhez használhatók. Lásd még: személyes kulcs; nyilvános kulcsos titkosítás.

<!-- -->

**nyilvános kulcsos titkosítás**  
Olyan titkosítási módszer, amely két, matematikailag összefüggő titkosítási kulcsot alkalmaz. Az egyik kulcs neve személyes kulcs, ez a kulcspár titkos része. A másik neve nyilvános kulcs, amely szabadon átadható az összes lehetséges partnernek. A legtöbb esetben a küldő fél a fogadó fél nyilvános kulcsát használja az üzenet titkosításához. Csak a fogadó fél rendelkezik az üzenet visszafejtéséhez szükséges személyes kulccsal. A nyilvános kulcs és a személyes kulcs közötti kapcsolat összetettségéből adódóan számítási módszerekkel nem lehet elkülöníteni a két kulcsot, feltéve hogy megfelelő hosszúságúak. Aszimmetrikus titkosításnak is nevezik. Lásd még: személyes kulcs; nyilvános kulcs.

<!-- -->

**közzétételi licenc**  
Az RMS-védelemmel ellátott tartalom közzétételekor létrehozott licenc. Megadja, hogy ki érheti el a tartalmat, milyen jogokat kap a felhasználó, és milyen feltételek mellett érthető el a tartalom. Más néven kiállítási licenc.

<!-- -->

**közzétételi szolgáltatás**  
Az RMS egyik szolgáltatása, amely aláírja a közzétételi licenceket, és kiállítja a kiszolgálói licencelői tanúsítványokat. Lásd még: ügyfél-licencelői tanúsítvány; közzétételi licenc.

<!-- -->

**RAC**  
Lásd: tartalomvédelmi fióktanúsítvány.

<!-- -->

**visszavonás**  
Folyamat, amely felsorolja azokat az entitásoknak, amelyeknek érvénytelen a licence.

<!-- -->

**visszavonási lista**  
XrML alapú dokumentum, amely felsorolja a kiállító által visszavont tanúsítványokat és licenceket. Lásd még: visszavonás.

<!-- -->

**jog**  
Az RMS technológiával védett tartalom meghatározott használói számára megengedett művelet. A jogok feltételek segítségével tovább korlátozhatók.

<!-- -->

**tartalomvédelmi fióktanúsítvány (RAC)**  
Az a tanúsítvány, amely az RMS aktiválási szolgáltatásától származó géptanúsítvány használatával kapcsolja meghatározott számítógéphez vagy számítógépcsoporthoz a felhasználói fiókot és kulcsot. A tanúsítvány összetevői segítségével engedélyezhető a személyeknek a védett tartalom használata. Más néven csoportazonosító tanúsítvány (GIC) az RMS SDK készletben.

<!-- -->

**tartalomvédelem**  
Olyan technológia, amely titkosítás, tanúsítványok és hitelesítés segítségével tartós védelmet nyújt a digitális tartalomnak. A jogosult felhasználóknak vagy címzetteknek licencet kell szerezniük ahhoz, hogy használhassák a védett fájlokat, a tartalom tulajdonosa által beállított jogok vagy üzleti szabályok szerint.

<!-- -->

**tartalomvédelmi szolgáltatások ügyfele**  
Az RMS API-k egy csoportja, amelyet az RMS rendszerbe tartozó minden ügyfélszámítógépre telepíteni kell. Előfeltétele a gépaktiválásnak, szükséges az RMS-kompatibilis alkalmazások használatához.

<!-- -->

**jogmegadási sablon**  
Az RMS-védelemmel ellátott tartalomra alkalmazható felhasználók, jogok és feltételek szokásos csoportját írja le. Ha egy felhasználó jogmegadási sablont alkalmaz valamely tartalomra, akkor a sablonban leírt jogok és feltételek részévé válnak a közzétételi licencnek.

<!-- -->

**RMS-aktiválás**  
Az a folyamat, amellyel kulcstároló helyezhető el a végfelhasználó számítógépén az RMS 1.0-s verziójában. Ezt csak az RMS aktiválási szolgáltatás képes biztosítani, és nélkülözhetetlen feltétele az RMS technológia használatának. Az RMS SP1 verziójában ez az a folyamat, amellyel géptanúsítvány szerezhető be az adott gép felhasználója számára. Ez nem igényli a kapcsolódást az RMS aktiválási szolgáltatásához. Más néven aktiválás.

<!-- -->

**RMS tanúsítási szolgáltatás**  
A Microsoft által működtetett webszolgáltatás, amely tartalomvédelmi fióktanúsítványokat állít ki a felhasználók részére, azok Microsoft .NET Passport hitelesítő adatai alapján.

<!-- -->

**RMS ügyfél**  
Az RMS API-k egy csoportja, amelyet az RMS rendszerbe tartozó minden ügyfélszámítógépre telepíteni kell. Előfeltétele a gépaktiválásnak, szükséges az RMS-kompatibilis alkalmazások használatához.

<!-- -->

**RMS-gépaktiválás**  
Az RMS-aktiválás során a végfelhasználó számítógépére kerülő tanúsítvány. A tanúsítványban található nyilvános kulccsal titkosítható a felhasználó tartalomvédelmi fióktanúsítványában található személyes kulcs.

<!-- -->

**RMS-kompatibilis alkalmazás**  
Az RMS SDK készlete segítségével kiegészített alkalmazás, amely így lehetővé teszi a felhasználók számára az általuk létrehozott tartalomra vonatkozó jogok megadását.

<!-- -->

**RMS-kompatibilis számítógép**  
Olyan számítógép, amelyre telepítve van az RMS ügyfél, és amely átesett az RMS-gépaktiváláson, így képes az RMS segítségével védett tartalom feldolgozására.

<!-- -->

**RMS-védelemmel ellátott tartalom**  
Az RMS technológia segítségével védelemben részesített tartalom.

<!-- -->

**legfelső szintű tanúsítási fürt**  
Egy RMS-telepítés egy vagy több kiszolgálója, amelyen felügyeleti, igénylési, fióktanúsítási, aktiválási proxy, licencelési és közzétételi szolgáltatás fut. Ezek a kiszolgálók azonos adatbázist és kapcsolódási URL-címet használnak, szoftveres vagy hardveres terheléselosztó mögött kell őket üzembe helyezni. Active Directory-erdőnként csak egy legfelső szintű tanúsítási fürt létezhet.

<!-- -->

**legfelső szintű tanúsítási kiszolgáló**  
Az RMS-telepítés első számú kiszolgálója, amelyen felügyeleti, igénylési, fióktanúsítási, aktiválási proxy, licencelési és közzétételi szolgáltatás fut. Active Directory-erdőnként csak egy legfelső szintű tanúsítási kiszolgáló létezhet.

<!-- -->

**bizalomforrás**  
Megbízható entitás, amely a többi megbízható tanúsítvány alapját szolgáltatja. Ebben az entitásban minden tanúsítványszolgáltatónak és végfelhasználónak meg kell bíznia.

<!-- -->

**biztonsági azonosító (SID)**  
A Windows olyan adatstruktúrája, amely a Windows egyes felhasználói, csoport- és számítógépfiókjait azonosítja. A hálózatban található valamennyi fiók egyedi biztonsági azonosítót kap a létrehozásakor. A Windows belső folyamatai a fiókok felhasználónevének vagy csoportnevének használata helyett a biztonsági azonosítókra hivatkoznak.

<!-- -->

**kiszolgálói licencelői tanúsítvány**  
Az RMS-kiszolgáló hitelesítő adatait tartalmazó tanúsítvány. A kiszolgáló ennek köszönhetően válik érvényes tanúsítási és licencelési szolgáltatássá, és ez teszi lehetővé a működését. A licencelői tanúsítvány tartalmazza a közzétételi licencekben tárolt tartalmi kulcsok titkosításához használt nyilvános kulcsot.

<!-- -->

**kiszolgáló szolgáltatás**  
Az RMS webes szolgáltatása, amelyet más szolgáltatások használhatnak.

<!-- -->

**szolgáltatás kapcsolódási pontja (SCP)**  
Active Directory-objektum, amely az RMS-telepítés legfelső szintű tanúsítási fürtjének URL-címére hivatkozik. A RMS-ügyfél ennek alapján keresi meg az RMS szolgáltatásait.

<!-- -->

**aligénylés**  
A licenckiszolgáló létesítési folyamatának a része, amelynek révén a licenckiszolgáló kiszolgálói licencelői tanúsítványt szerez a legfelső szintű tanúsítási fürttől.

<!-- -->

**aligénylési kérelem**  
Az egy licenckiszolgáló által a legfelső szintű tanúsítási fürtnek kiszolgálói licencelői tanúsítvány iránt elküldött kérelem.

<!-- -->

**aligénylési szolgáltatás**  
Az RMS egyik webszolgáltatása, amely a legfelső szintű tanúsítási kiszolgálón fut, és amely válaszol a létesítés során a licenckiszolgálók által a kiszolgálói licencelői tanúsítvány iránt benyújtott kérelemre.

<!-- -->

**felügyelő**  
A felügyelő csoport tagja.

<!-- -->

**felügyelő csoport**  
Az egyes RMS fürtök rendszergazdai szinten meghatározott választható csoportja; tagjainak tulajdonosi licencet állít ki az RMS kiszolgáló, amikor az adott kiszolgáló által közzétett tartalmat nyitnak meg.

<!-- -->

**használati licenc**  
Ez a licenc sorolja fel azokat a jogokat és feltételeket, amelyek birtokában a végfelhasználók felhasználhatják a védett tartalmat. Más néven végfelhasználói licenc (EUL).
