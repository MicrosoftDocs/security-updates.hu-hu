---
TOCTitle: 'Az RMS alkalmazása FIPS-kompatibilis rendszeren'
Title: 'Az RMS alkalmazása FIPS-kompatibilis rendszeren'
ms:assetid: '720bdace-dcd8-431e-b0fa-01193782fe0b'
ms:contentKeyID: 18122540
ms:mtpsurl: 'https://technet.microsoft.com/hu-hu/library/Cc747551(v=WS.10)'
author: SharonSears
ms.author: SharonSears
---

Az RMS alkalmazása FIPS-kompatibilis rendszeren
===============================================

A tartalomvédelmi szolgáltatások (RMS) Service Pack 1 (SP1) javítócsomaggal bővített 1.0-s verzióját úgy tervezték, hogy hatékonyan működjön olyan szervezetekben is, amelyeknél előírás a FIPS kriptográfiai szabványok betartása.

A Federal Information Processing Standard 140-1 (FIPS 140-1) és az ezt követő FIPS 140-2 az USA kormányának szabványa, amellyel kriptográfiai szoftver megvalósításának teljesítménye értékelhető ki. A szabványok gyakorlati tanácsokat fogalmaznak meg a kriptográfiai algoritmusok megvalósításához, a kulcseszközök és az adatpufferek kezeléséhez és az operációs rendszerrel való működéshez.

Az RMS megvalósítható FIPS-kompatibilis rendszer részeként is, így lehetőséget nyújt a bizalmas adatok védelmére.

-   A FIPS-kiértékelésű kriptográfiai szolgáltatók a következőre korlátozzák a funkciókat: **TLS\_RSA\_WITH\_3DES\_EDE\_CBC\_SHA**. A korlátozás következménye, hogy a biztonsági csatorna szolgáltatója az erősebb Transport Layer Security (TLS) 1.0-s protokollal hajtja végre az egyeztetést. Szükségessé válhat az Internet Explorer beállítása a TLS támogatására, azonban számos külső webszolgáltatással nem használható a TLS protokoll. A kérdés további ismertetését lásd a Tudásbázis 811834-es számú cikkében a [Microsoft webhelyén](http://go.microsoft.com/fwlink/?linkid=43614).

Ha a személyes kulcs szoftveres védelmét választja, védje az RMS személyes kulcsát a Microsoft két alapértelmezett kriptográfiai szolgáltatójának (CSP) valamelyikével. Ezek a kriptográfiai szolgáltatók teljesítették a FIPS 140-1, illetve a FIPS 140-2 kiértékelési eljárást. Bár nem kötelező, de javasolt a biztonsági szempontból kritikus felhasználóknál hardveres biztonsági modul (például nCipher vagy IBM) alkalmazása a felső szintű RMS kiszolgáló személyes kulcsainak védelmére. HSM használatakor a megfelelő kriptográfiai szolgáltatót a HSM használatára kell beállítani. Ekkor előfordulhat, hogy újra kell indítani a rendszert. A kérdés további ismertetését lásd a Tudásbázis 830690-es számú cikkében a [Microsoft webhelyén](http://go.microsoft.com/fwlink/?linkid=44138).

Az RMS rendszer megvalósításakor a következő beállításokat kell végrehajtani:

-   A Windows rendszerben kövesse az NSA FIPS-kompatibilis kriptográfiára vonatkozó irányelveit.

-   A FIPS-kompatibilis kriptográfiára kapcsolja be a helyi biztonsági házirend használatát.

-   A fenti környezetben vezesse be az RMS SP1 ügyfeleket és kiszolgálókat.

-   Engedélyezze a Transport Layer Security (TLS) protokollt az RMS kiszolgálón az Internet Information Services szolgáltatásban.

-   Engedélyezze a Transport Layer Security (TLS) protokollt az ügyfelek Internet Explorer programjában.

-   Engedélyezze az SQL Tabular Data Stream (TDS) protokollt, amelyet a Windows TLS/SSL biztonsági szolgáltató az SQL ügyfelek és az adatbázis-kiszolgálón lévő SQL Server között használ.

-   Az SQL beállításánál írja elő a TSL/SSL használatát.
