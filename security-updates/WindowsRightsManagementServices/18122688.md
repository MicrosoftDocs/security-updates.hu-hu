---
TOCTitle: Az RMS bevezetése több erdőben
Title: Az RMS bevezetése több erdőben
ms:assetid: 'd531dfdc-efff-4eb0-8d99-f1fd19d7a963'
ms:contentKeyID: 18122688
ms:mtpsurl: 'https://technet.microsoft.com/hu-hu/library/Cc747685(v=WS.10)'
author: SharonSears
ms.author: SharonSears
---

Az RMS bevezetése több erdőben
==============================

Ha a szervezet több Active Directory-erdőből áll, és a szervezet egészére engedélyezni szeretné az RMS szolgáltatást, olyan módon kell konfigurálnia a hálózatot, hogy az RMS azonosítani és hitelesíteni tudja a más erdőből származó felhasználói fiókokat és terjesztési csoportokat.

Az RMS az Active Directory segítségével azonosítja a felhasználókat és a terjesztési csoportokat. Ha a szervezetnél az Active Directory bevezetése több erdőt tartalmaz, az RMS kapcsolatobjektumokat használ a saját kiszolgálóétól eltérő erdőbe tartozó felhasználók és csoportok identitásának megállapítására. Ennek végrehajtásához három dolog szükséges:

1.  RMS tanúsítási kiszolgálóknak kell létezniük a másik erdőben, és kapcsolatobjektumot kell definiálni minden távoli csoporthoz.

2.  A kapcsolatobjektumokat tartalmazó erdőkben sémakiterjesztéseknek kell létezniük, amelyek lehetővé teszik számukra, hogy visszamutassanak a tényleges objektumokat tartalmazó erdőkre.

3.  A kapcsolatobjektumok attribútumait úgy kell szinkronizálni, hogy a tényleges objektumokat tartalmazó erdőkre mutassanak vissza.

Tegyük fel például, hogy a csoportok definiálása és kezelése az egyik erdőben történik, a felhasználók definiálása és kezelése pedig egy másik erdőben. Egy felhasználó egy adott csoport tagsága alapján kíván jogokat rendelni egy bizonyos tartalomhoz. Ebben az esetben az *RMS\_Server\_U* az a kiszolgáló az erdőben, amely a felhasználói fiókokat tartalmazza, és az *RMS\_Server\_G* az a kiszolgáló az erdőben, amely a csoportfiókokat tartalmazza. A két RMS kiszolgáló között megbízható felhasználói tartományt létesítettek. Az *RMS\_Server\_U* csak abban az esetben tudja behelyettesíteni közzétételi licencben megadott csoport tagságát a másik erdőből, ha egy, a távoli erdőben lévő csoportot leképező kapcsolatobjektum létezik a helyi Active Directory-erdőben. Az RMS ekkor le tudja kérdezni a kapcsolatobjektum attribútumait, és így észlelheti, hogy az objektum egy másik erdőben található csoportot képvisel. Ezután RMS kiszolgálót kereshet az adott erdőben, és megállapíthatja, hogy létezik-e bizalmi kapcsolat a saját és a másik RMS kiszolgáló között. Amikor az *RMS\_Server\_U* lekérdezi a közzétételi licencben megadott csoporthoz tartozó Active Directoryt, a kapcsolatobjektum azonosítani fogja, hogy a csoport másik erdőhöz tartozik. Az *RMS\_Server\_U* ekkor az adott tartomány szolgáltatáskapcsolódási pontjában (SCP) megadott RMS kiszolgálóra továbbítja a kérelmet. Az SCP a tartomány RMS tanúsítási kiszolgálójaként az *RMS\_Server\_G* kiszolgálót azonosítja. Az *RMS\_Server\_U* ezután a csoporttagság megszerzéséhez lekérdezi az *RMS\_Server\_G* kiszolgálót.

Ezt az adatot az RMS az **msExchOriginatingForest** attribútum lekérdezésével kapja. Ez az attribútum alapértelmezés szerint települ az Active Directory sémájába, ha az erdőben telepítve van az Exchange Server 2003. Az attribútumra minden olyan Active Directory-séma erdejében szükség van, amely részt fog venni az RMS szolgáltatásban. Ha nem használja az Exchange Server 2003 kiszolgálót, ezeket a sémakiterjesztéseket az RMS Administration Toolkit letöltésével veheti fel. Az eszközkészlet egy sémafájlt és telepítési utasításokat tartalmaz.

Ezeket az attribútumokat úgy kell szinkronizálni, hogy a kapcsolatobjektum a másik erdőben lévő tényleges objektumra mutasson. Miután telepítve van az Active Directory sémájába az attribútum, azt úgy kell konfigurálni, hogy értéke annak az erdőnek a teljesen megadott tartományneve (FDQN) legyen, amelyben a csoport található (például corp.fabrikam.com).

Ennek végrehajtásához a Microsoft Identity Integration Server (MIIS) 2003 vagy az Identity Integration Feature Pack (IIFP) és az Active Directory globális címlistájának (GAL) kezelőügynöke használható.

A távoli Active Directoryban való kereséshez és az RMS távoli telepítésében működő .NET Remoting felületek hívásához szükséges engedélyek csak a helyi RMS kiszolgáló engedélyezése után állnak rendelkezésre.

A több erdőt érintő csoportbehelyettesítésnek az is feltétele, hogy a különböző erdőkben az RMS szolgáltatásfiókjaként használt fiók olvasási és végrehajtási engedéllyel rendelkezzen az Active Directoryhoz. Az RMS minden tartományi hitelesítő adatokkal rendelkező hitelesített felhasználónak automatikusan megadja az olvasási engedélyt az Active Directoryhoz. A biztonság növelése érdekében eltávolítható ez a hozzáférési jog a tulajdonosi hozzáférés-szabályozási listából (DACL), és lecserélhető a különböző erdőkben használt egyedi szolgáltatásfiókokkal.

Az RMS szolgáltatásfiókja számára szükséges engedélyek attól függenek, hogy bizalmi kapcsolatok léteznek-e a helyi és a távoli erdők között. Az alábbi lista a különböző bizalmi modelleket és az ezekhez szükséges engedélyeket sorolja fel:

-   **Kétirányú bizalmi kapcsolat áll fenn**. A helyi RMS erdeje megbízik a csoportot tartalmazó erdőben, és az is megbízik őbenne. Az erdőkben működő RMS kiszolgálókon használt RMS szolgáltatásfiók az erdő bármely érvényes tartományi fiókja lehet. Az RMS helyi szolgáltatásfiókját feltétlenül fel kell venni a csoportnak otthont adó erdő valamennyi RMS kiszolgálóján az \\Inetpub\\wwwroot\\\_wmcs\\drmRemote mappa tulajdonosi hozzáférés-szabályozási listájába (DACL).

-   **Egyirányú bizalmi kapcsolat áll fenn**. A helyi RMS erdeje megbízik a csoportot tartalmazó erdőben, de az nem bízik meg őbenne. A szervezet minden RMS kiszolgálója RMS szolgáltatásfiókjának a megbízható erdő érvényes tartományi fiókjának kell lennie. Ezt a fiókot fel kell venni a csoportnak otthont adó erdő valamennyi RMS kiszolgálóján az \\Inetpub\\wwwroot\\\_wmcs\\drmRemote mappa tulajdonosi hozzáférés-szabályozási listájába (DACL).

-   **Nincs bizalmi kapcsolat**. A szervezetet alkotó erdők nem tudnak más erdőbe tartozó felhasználókat és csoportokat hitelesíteni. Azt javasoljuk, hogy ne használjon több erdőre kiterjedő csoportbehelyettesítést, ha az érintett erdők között nincs bizalmi kapcsolat. Ha a működési körülmények ezt mégis megkövetelik, úgy engedélyezheti ezt az esetet, hogy az RMS szolgáltatásfiókjaként érvényes tartományi fiókot állít be mindkét erdőben, és mindegyiknél ugyanazt a felhasználói nevet és jelszót használja. Ezenkívül mindegyik RMS előtét-kiszolgálón létre kell hozni egy helyi gépfiókot, amelynek pontosan ugyanaz a felhasználóneve és jelszava, mint a két erdőben az RMS szolgáltatásfiókjaként használt tartományi fiókoknak. Ez automatikusan felruházza a helyi szolgáltatásfiókokat elégséges engedélyekkel ahhoz, hogy a távoli Active Directory és a távoli RMS számára is hitelesíteni tudják magukat.

Az RMS bizalmi szabályzatainak használata
-----------------------------------------

Amikor több erdőt tartalmazó környezetben vezeti be az RMS szolgáltatást, RMS tanúsítási kiszolgálót kell bevezetni minden olyan erdőben, amely az RMS rendszerben résztvevő felhasználói fiókot tartalmaz. Ha azt szeretné, hogy a különböző erdőkhöz tartozó felhasználók megoszthassák egymással az RMS-védelemmel ellátott tartalmat, úgy kell beállítani az RMS bizalmi szabályzatait, hogy a másik RMS kiszolgálóval előállított tanúsítványok és licencek megbízhatóak legyenek. Az RMS szolgáltatásban két bizalmi szabályzat használható: a megbízható felhasználói tartományok és a megbízható közzétételi tartományok. A megbízható felhasználói tartományok szabályzat lehetővé teszi az RMS kiszolgáló számára, hogy megbízzon a másik RMS tanúsítási kiszolgálóval előállított tartalomvédelmi fióktanúsítványokban (RAC), és használati licenceket állítson ki az ilyennel rendelkező felhasználóknak. A megbízható közzétételi tartományok szabályzat lehetővé teszi az RMS kiszolgáló számára, hogy használati licenceket állítson elő a másik licenckiszolgálót megadó közzétételi licencek alapján.

A bizalmi szabályzatok több erdőben való használatának néhány beállítási lehetősége a következő:

-   RMS tanúsítási fürt mindegyik erdőben egyetlen licencelési fürttel, amelyhez az összes felhasználó tartozik. Az RMS licencelési fürtje konfigurálható egy olyan megbízható felhasználói tartománnyal, amely tartalmazza az RMS összes tanúsítási fürtjét. Az RMS ügyfelek egy rendszerleíró kulccsal úgy konfigurálhatók, hogy a használati licencek beszerzéséhez a licencelési fürthöz forduljanak.

-   RMS tanúsítási és licencelési fürt mindegyik erdőben, ahol egy megbízható felhasználói tartománnyal mindegyik fürt úgy van konfigurálva, hogy megbízzon a más erdőkben lévő RMS kiszolgálókban. Minden felhasználó a saját erdőben lévő RMS kiszolgálót használja használati licencek beszerzéséhez, és a megfelelő licenckiszolgáló észlelése az Active Directoryban lévő szolgáltatáskapcsolódási ponton keresztül történik.

-   Ha az RMS-védelemmel ellátott tartalom felhasználói olyan erdő részei, amely nem éri el a tartalom közzétételi erdőjét, akkor megbízható közzétételi tartomány hozható létre a tartalom licencelésének és használatának engedélyezéséhez. A megbízható közzétételi tartományok használatához importálni kell a tartalom közzétételéhez használt RMS kiszolgáló személyes kulcsát.

A bizalmi szabályzat konfigurálásáról a további tudnivalókat lásd a dokumentumgyűjtemény „RMS kiszolgáló működtetése” részében „A bizalom és a bizalmi szabályzat kezelése” témakörben.