---
TOCTitle: Kiszolgáló felvétele fürtbe
Title: Kiszolgáló felvétele fürtbe
ms:assetid: 'db635238-5528-4bec-9cc6-8244e2b3d733'
ms:contentKeyID: 18122697
ms:mtpsurl: 'https://technet.microsoft.com/hu-hu/library/Cc747690(v=WS.10)'
author: SharonSears
ms.author: SharonSears
---

Kiszolgáló felvétele fürtbe
===========================

A művelet végrehajtásához helyben kell bejelentkeznie a felügyeleti webhelyre olyan tartományi felhasználói fiókkal, amely a Rendszergazdák csoport tagja az elérni kívánt számítógépen. A Tartománygazdák csoport tagjai is végrehajthatják ezt a műveletet. Biztonsági szempontból ajánlott a műveletet a **Futtatás másként** parancs segítségével végrehajtani.

A **Globális felügyelet** lap megnyitásához kattintson a **Start** gombra, és válassza a **Minden program**, a **Windows RMS**, majd a **Windows RMS felügyeleti webhely** parancsot.

Kiszolgálónként csak egy webhelyen létesíthető az RMS-szolgáltatás. Ha az RMS-szolgáltatást nem az alapértelmezés szerinti webhelyen szeretné létesíteni, a létesítési művelet elkezdése előtt az Internet Information Services kezelője segítségével hozza létre a webhelyet. Ha a létesíteni kívánt webhely nem szerepel a webhelyek listájában, zárja be a **Globális felügyelet** lapot, hozza létre a webhelyet, majd kezdje el újból a létesítési műveletet.

Ha olyan környezetben vezeti be az RMS-szolgáltatást, amelyben az Active Directory tartomány működési szintje natív Windows 2000 működési szinten áll, előfordulhat, hogy az RMS nem tudja beolvasni az Active Directory-objektumok **memberOf** attribútumának értékét, amikor megpróbálja behelyettesíteni a csoportok tagságát. Az RMS akkor tudja beolvasni a **memberOf** attribútumot, ha az RMS szolgáltatásfiókja olyan tartományi fiókot használ, amely tagja az adott erdőben működő, a Windows 2000 előtti rendszerekkel kompatibilis beépített hozzáférési csoportnak.

Kiszolgáló felvétele fürtbe
---------------------------

#### Kiszolgáló felvétele fürtbe

1.  Miután telepítette az RMS-szolgáltatást arra a kiszolgálóra, amelyet fel szeretne venni egy legfelső szintű tanúsítási vagy licencfürtbe, nyissa meg a **Globális felügyelet** lapot.

2.  Keresse meg azt a webhelyet, amelyen létesíteni kívánja az RMS-szolgáltatást, majd kattintson a mellette látható **A kiszolgáló hozzáadása egy fürthöz** hivatkozásra. Megadhatja az alapértelmezés szerinti webhelyet, vagy választhatja az Internet Information Services (IIS) szolgáltatásban erre a célra létrehozott webhelyet is.

    > [!WARNING]  
    > Nem támogatott megoldás, ha az RMS-szolgáltatást futtató kiszolgálón más webhelyek vagy szolgáltatások is futnak. Ez esetben ugyanis több alkalmazás és szolgáltatás futhat az RMS-szolgáltatással azonos fiókkal (különösképpen a Helyi rendszerfiókkal), ami azt a veszélyt rejti, hogy jogosulatlan műveleteket hajtanak végre a személyes kulcsokkal.

3.  Az **RMS szolgáltatásfiókja** csoportban írja be az RMS szolgáltatásfiókjának nevét (tartománynév\\felhasználónév formátumban) és jelszavát. A szokásos műveletek többségénél ezzel a fiókkal fut majd az RMS. A fióknak tartományi fióknak kell lennie. A fürt összes kiszolgálójának futtatásához ugyanazt az RMS szolgáltatásfiókot kell használni.

    > [!IMPORTANT]  
    > Biztonsági megfontolásokból célszerű különleges engedélyekkel nem rendelkező, külön felhasználói fiókot létrehozni a Windows RMS szolgáltatásfiókjaként való használatra. Az RMS-szolgáltatásfiók nem egyezhet meg a Windows RMS Service Pack 1 szervizcsomaggal telepítéséhez használt tartományi fiókkal.

4.  A **Konfigurációs adatbázis** csoportban írja be az adatbázis-kiszolgáló nevét, valamint a fürt konfigurációs adatbázisának nevét. Az itt megadott adatbázis határozza meg, hogy melyik fürthöz csatlakozik a kiszolgáló.

5.  **A személyes kulcs védelme** csoportban jelölje ki a fürtben a személyeskulcs-védelemre használt módszert. Ha az alapértelmezés szerinti szoftveres személyeskulcs-védelmet választotta, meg kell adnia a fürt első kiszolgálójának létesítésekor a személyes kulcs titkosítására megadott jelszót.

6.  Kattintson a **Küldés** gombra.

    Ha hibaüzenetek jelennek meg, ne zárja be az oldalt. Javítsa ki a hibákat, az IIS leállításához és újraindításához használja a parancssorban az IISReset parancsot, térjen vissza az előző lapra, adja meg ismét a létesítési adatokat, majd kattintson újból a **Küldés** gombra. Ha a kérelem időtúllépésére figyelmeztető hibaüzenetet kap, zárja be az ablakot, ellenőrizze, hogy a rendszer megfelel-e minimális hardverkövetelményeknek, majd próbálkozzon újból a kiszolgáló létesítésével.