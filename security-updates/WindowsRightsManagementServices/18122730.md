---
TOCTitle: Jogmegadási sablonok
Title: Jogmegadási sablonok
ms:assetid: 'eee931c8-7c98-48e9-9e2c-d0b7bd4f2b96'
ms:contentKeyID: 18122730
ms:mtpsurl: 'https://technet.microsoft.com/hu-hu/library/Cc747732(v=WS.10)'
author: SharonSears
ms.author: SharonSears
---

Jogmegadási sablonok
====================

A jogmegadási sablonok az RMS-védelemmel ellátott tartalomra alkalmazható felhasználók, jogok és feltételek szokásos csoportját írják le. Ha egy felhasználó jogmegadási sablont alkalmaz valamely tartalomra, akkor a sablonban leírt jogok a közzétételi licenc részévé válnak.

A jogmegadási sablonok az RMS felügyeleti webhelyén hozhatók létre, valamint ott törölhetők és módosíthatók a létező sablonok. A jogmegadási sablonok különböző feltételeket tartalmazhatnak, például adott címzetteket vagy Active Directory-csoportokat, a tartalomra vonatkozó használati licenc érvényességi időtartamát, a tartalom használati idejét közzétételét követően, sőt olyan egyéni értékeket is, amelyeket csak adott RMS-kompatibilis alkalmazás tud értelmezni. A sablon visszavonási listát is előírhat. A sablon megadja a listát tartalmazó fájl URL-címét, valamint a lista napokban számított érvényességi időtartamát. Amikor egy címzett sablonon alapuló használati licencet kérelmez, a rendszer először ellenőrzi a visszavonási listát, és a felhasználó csak ezután használhatja az RMS-védelemmel ellátott tartalmat. A további tudnivalókat lásd: „[RMS visszavonás](https://technet.microsoft.com/72689f90-f3c5-4b61-94ea-d825f3199b3b)”.

A jogmegadási sablonok segítségével például a következő jogosultságokat lehet megadni:

-   Mindenki megtekintheti a tartalmat, de csak a szerző módosíthatja.
-   A vállalaton belül mindenki megtekintheti a tartalmat, de csak a közzétételtől számított egy hónapon belül.
-   A vállalaton belül mindenki megtekintheti a tartalmat, de külső partnerek és ügyfelek nem.
-   Csak meghatározott címzettek tekinthetik meg a tartalmat.
-   Csak egy meghatározott címzett tekintheti meg és módosíthatja a tartalmat.

A sablonok különböző feltételeket foglalhatnak magukban, például az alábbiakat:

-   A tartalom használatára jogosult címzetteket és Active Directory-csoportokat.
-   A tartalomra vonatkozó használati licenc érvényességének tartamát.
-   A tartalom használhatóságának a közzétételtől számított tartamát.
-   Azt, hogy szükséges-e visszavonási lista a használati licenc kiállításához, és hogy milyen gyakran kell a listát frissíteni.
-   Adott RMS-kompatibilis alkalmazásban értelmezhető egyéni értékeket.

A jogmegadási sablonokat a konfigurációs adatbázis és egy megosztott mappa tárolja. Az RMS rendszergazdájának a feladata, hogy eljuttassa a jogmegadási sablonokat a megosztott mappából az ügyfélszámítógépekre, hogy így a szerzők használhassák ezeket. A további tudnivalókat lásd a dokumentumgyűjtemény „RMS kiszolgáló működtetése” részében „A jogmegadási sablonok kiosztása” témakörben.

Az RMS-kompatibilis alkalmazásokban a szerzők kiválaszthatják, hogy melyik jogmegadási sablont szeretnék alkalmazni, ami általában azt a csoportot adja meg, amelynek tagjai jogosultak a tartalom használatára. Amikor egy címzett használati licencet kérelmez, a kiszolgáló az adatbázisban lévő jogmegadási sablont alkalmazza. Ez biztosítja, hogy a használat licenc feltételei mindig megfeleljenek a sablon legfrissebb verziójának.
