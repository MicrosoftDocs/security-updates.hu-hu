---
TOCTitle: Tartalomvédelmi fióktanúsítványok
Title: Tartalomvédelmi fióktanúsítványok
ms:assetid: '2ff315cc-211d-4e6e-85e8-56867c2abd94'
ms:contentKeyID: 18122458
ms:mtpsurl: 'https://technet.microsoft.com/hu-hu/library/Cc720230(v=WS.10)'
---

Tartalomvédelmi fióktanúsítványok
=================================

A szervezeteknek meg kell adniuk, hogy kik azok a felhasználók, akik megbízható entitásnak minősülnek az adott RMS rendszeren belül. Ehhez az RMS tartalomvédelmi fióktanúsítványokat állít ki, amelyek társítást hoznak létre a felhasználói fiókok és adott számítógépek között. A felhasználó tartalomvédelmi fióktanúsítványának szerepelnie kell lennie az ügyfél-licencelői tanúsítványok és a használati licencek iránti kérelmekben. Az ügyfél-licencelői tanúsítvány lehetővé teszi a szerzőknek, hogy hálózati kapcsolat nélküli is közzé tudjanak tenni RMS-védelemmel ellátott tartalmat, például fájlokat és e-maileket. A használati licenc segítségével a felhasználó az RMS-védelemmel ellátott tartalmat használhatja. Minden tartalomvédelmi fióktanúsítvány tartalmazza a felhasználó nyilvános kulcsát, amelyet a rendszer az adott felhasználónak szánt adatok titkosítására használ.

Kétféle tartalomvédelmi fióktanúsítvány létezik: normál és ideiglenes. Mindkét típusnak megadható az érvényességi időtartama. A normál tanúsítványok tartama napban van megadva (alapértelmezés szerint 365 nap). Az ideiglenes tanúsítványok tartama percben van megadva (alapértelmezés szerint 15 perc). Az ideiglenes fióktanúsítvány a tartalom rövid ideig tartó (például kioszkban történő) használatára ad módot, olyan esetre, amikor a felhasználó nem fér hozzá ahhoz a számítógéphez, amelyet általában használ. Ez megakadályozza, hogy ugyanazon a számítógépen később egy másik felhasználó használja a tartalmat.
