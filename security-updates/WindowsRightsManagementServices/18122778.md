---
TOCTitle: Az XrML
Title: Az XrML
ms:assetid: 'eac518b8-c040-4618-94a1-4353500c355c'
ms:contentKeyID: 18122778
ms:mtpsurl: 'https://technet.microsoft.com/hu-hu/library/Cc747717(v=WS.10)'
---

Az XrML
=======

Az RMS egy XML-szókészlettel írja le a digitális jogokat, és ehhez az XrML (eXtensible rights Markup Language) 1.2.1-es verzióját használja.

A Microsoft hisz az ipari szabványok és a jól dokumentált, szabványügyi szervezetek által tesztelt és ellenőrzött műszaki előírások (amilyen például a HTTP, a TCP/IP és az XML) előnyeiben. Az ipari szabványoknak műszaki szempontból kifogástalanoknak kell lenniük. Ezért a World Wide Web Consortium (W3C), a Moving Picture Experts Group (MPEG) és a hozzájuk hasonló szabványügyi szervezetek ellenőrzik a szabványtervezeteket abból a szempontból, hogy azok megalkotói betartották-e a helyes alapelveket. A szabványügyi szervezetek ezen kívül számos önálló és hálózati környezetben tesztelik a javasolt szabványokat.

Egy szabványos jogleíró nyelv önkéntes betartása révén az átjárható, együttműködésre kész tartalomvédelem olyan létfontosságú előnyei valósulhatnak meg, amelyek egyelőre rejtve vannak. Az XrML nevű, kialakulóban lévő szabvány (amelyet az MPEG már elfogadott) lényegénél fogva számos, az átjárhatóságból származó előnyt kínál. Az XrML olyan digitális tulajdonságokat biztosít, amelyeknek köszönhetően egyszerű és univerzális módszerrel leírhatók a digitális információk (köztük a webszolgáltatások) használatához és védelméhez kapcsolódó jogok. A fejlesztők az XrML révén integrálni tudják az új és a meglévő jogkezelési rendszereket. Az XrML továbbá egyelőre az egyetlen olyan jogleíró nyelv, amelyet már használtak tartalomvédelmi megoldások megvalósítására. A Microsoft annak fogantatása óta alkalmazza az XrML-t, és nagy várakozással tekint az XrML szabványon alapuló, átjárható tartalomvédelem által nyújtott előnyök elébe.

Az XrML működése
----------------

Az XrML specifikáció egy olyan jogleíró nyelvet határoz meg, amelynek segítségével a megbízható környezeteken belül működő megbízható rendszerek le tudják írni a digitális információkra vonatkozó szabályokat. Az XrML-licencek bármilyen formátumú megbízható információkra alkalmazhatók: e-mailre, irodai programcsomagokra, adatbázisok tartalmára, e-kereskedelmi helyekről letölthető termékekre, üzleti alkalmazásokra és ügyfélkapcsolat-kezelési rendszerekre, hogy csak néhányat említsünk meg közülük. Az XrML-licenceket minden, az XrML szabványnak megfelelő megbízható tartalomvédelmi rendszer be tudja tartatni.

Az XrML nyelven leírt jogokat egy a fájlhoz csatolt XrML közzétételi licenc tartalmazza. A közzétételi licenc azt írja le, hogy az információ tulajdonosa az információ milyen felhasználását, védelmét és terjesztését tartja elfogadhatónak. A tartalomvédelmi rendszer megkapja a közzétételi licencet és a felhasználó identitási adatait, majd elkészíti a licencet.

Az ilyen licencek értelmezése és kezelése nem okoz gondot a különféle, átjárható tartalomvédelmi rendszerek számára, hiszen ezek mind az XrML szabványt használják. Az on-line elérhető információk licencek segítségével történő kezelése révén az adatok bármely helyről könnyen hozzáférhetők. A licenc letöltését követően a hálózathoz kapcsolódva és kapcsolat nélkül egyaránt hatásos a tartalomvédelem, mivel a jogok a fájllal együtt utaznak, bárhová kerüljön is maga a fájl.

Az XrML a jogok széles körét támogatja. Emellett az alkalmazások az egyedi igények kielégítésére további jogokat is megadhatnak. Ily módon a vállalatok számos üzleti, használati és munkafolyamati modellt alakíthatnak ki, amelyekkel lefedhetik különleges igényeiket.

Az XrML részletes ismertetése az [XrML webhelyén](http://go.microsoft.com/fwlink/?linkid=6347) (http://go.microsoft.com/fwlink/?LinkId=6347) olvasható.
