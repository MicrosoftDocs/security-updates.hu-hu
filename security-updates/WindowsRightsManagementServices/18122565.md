---
TOCTitle: A visszavonás megvalósítása
Title: A visszavonás megvalósítása
ms:assetid: '4735f060-7197-4ae2-830a-f91bcc4de30a'
ms:contentKeyID: 18122565
ms:mtpsurl: 'https://technet.microsoft.com/hu-hu/library/Cc747554(v=WS.10)'
author: SharonSears
ms.author: SharonSears
---

A visszavonás megvalósítása
===========================

A tanúsítványokat és a licenceket a tanúsítvány vagy a licenc bizalmi láncába tartozó bármely résztvevő visszavonhatja. A legfelső szintű tanúsítási kiszolgáló által kiadott tanúsítványokat és licenceket csak az adott kiszolgáló vonhatja vissza. Ezenkívül a tanúsítványok az RMS rendszergazdája által választott külső féllel is visszavonhatók.

Az RMS kiszolgálóval megadott tanúsítvány vagy licenc visszavonásához visszavonási listát hozhat létre és oszthat ki, majd jogmegadási sablonban előírhatja a lista alkalmazását a következő lépések szerint:

1.  Hozzon létre egy visszavonási listát, amely a visszavonandó résztvevőket adja meg. Ez egy egyszerű, az XrML szókészletének megfelelő XML formátumú szövegfájl. A további tudnivalókat lásd: „[Visszavonási listák létrehozása](https://technet.microsoft.com/1ef75199-3344-4225-84de-a863a777696a)”.

2.  Állítson elő kulcspárt a visszavonási listához. Ezután az erre a célra szolgáló Visszavonási lista aláírása eszköz használatával a személyes kulccsal írja alá a fájlt. Ennek végrehajtását lásd az „Aláírás beszúrása a visszavonási listába” című pontban. Automatizálja az eljárást, hogy az rendszeres időközönként, lehetőleg naponta sorra kerüljön.

3.  Töltse fel a visszavonási fájlt az összes érdekelt felhasználó által elérhető helyre. Célszerű a fájlnak olyan helyet választani, amely a hálózatról és az internetről is elérhető, ennek leginkább egy webhely felel meg. Így biztosítható, hogy a felhasználók a vállalati hálózaton belülről és kívülről is elérhetik a fájlt.

4.  Hozzon létre olyan jogmegadási sablont, amely a visszavonási lista használatát is megköveteli. A további tudnivalókat lásd: „[A jogmegadási sablonok létrehozása és módosítása](https://technet.microsoft.com/6014176f-ef71-4d29-b3e3-da129c18563d)”.

A legfelső szintű tanúsítási kiszolgáló licencelői tanúsítványát is visszavonhatja. Mivel ennek a tanúsítványnak a kiállítója a Microsoft igénylési szolgáltatása, a Microsoft visszavonhatja a legfelső szintű tanúsítási kiszolgáló licencelői tanúsítványát. Ennek végrehajtásához a Microsoft felveszi a kiszolgálói licencelői tanúsítványt a visszavonási listájára, és a listát közzéteszi.

Emellett a legfelső szintű tanúsítási kiszolgáló licencelői tanúsítványa külső szolgáltatóval is visszavonható, ha az RMS rendszergazdája a létesítéskor engedélyezte ezt. Ebben az esetben a külső szolgáltató személyes kulcsával aláírt, a kiszolgálói licencelői tanúsítványt tartalmazó visszavonási listát elérhetővé kell tenni az ügyfelek számára. A további tudnivalókat lásd: „[Kiszolgálói licencelői tanúsítványok visszavonása](https://technet.microsoft.com/8020861d-d196-4431-8282-044675ef5616)”.

> [!CAUTION]  
> A visszavonás megvalósításakor a kellő körültekintéssel kell eljárnia. A megadott frissítési időközönként rendszeresen meg kell újítania a visszavonási listát, ellenkező esetben ugyanis automatikusan érvényét veszti, ami megakadályozza, hogy a felhasználók igénybe vegyék azt a tartalmat, amelyhez szükség van az adott listára. Ennek elkerülése érdekében gondosan mérlegelje, hogy milyen időközt állít be a visszavonási lista frissítésére vonatkozóan. Ügyeljen arra is, hogy visszavonási lista a hálózaton belülről és kívülről is elérhető legyen. A további tudnivalókat lásd: „[Visszavonási szabályzatok definiálása](https://technet.microsoft.com/e2fffe9f-def7-439b-a8aa-43f8a065813d)”.