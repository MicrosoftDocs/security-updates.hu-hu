---
TOCTitle: Közzétételi licencek
Title: Közzétételi licencek
ms:assetid: '187228fc-370b-4e23-a53a-21bb296b84a1'
ms:contentKeyID: 18122505
ms:mtpsurl: 'https://technet.microsoft.com/hu-hu/library/Cc720211(v=WS.10)'
---

Közzétételi licencek
====================

Az RMS-kompatibilis alkalmazások felhasználói a vállalati szabályzatokkal összhangban álló használati jogokat rendelhetnek a digitális fájlokhoz és adatokhoz. Ezeket a használati jogokat a közzétételi licencek tárolják, amelyek megadják a tartalom megtekintésére jogosult felhasználókat, valamint azt is, hogy ezek milyen módon szerkeszthetik és terjeszthetik a tartalmat.

A közzétételi licencet egy RMS-kompatibilis ügyfélalkalmazás, a legfelső szintűt tanúsítási kiszolgáló vagy egy licenckiszolgáló állíthatja ki. Ha a közzétételi licencet egy RMS-kompatibilis ügyfélalkalmazás állítja ki, az ügyfél-licencelői tanúsítványt kapott az RMS kiszolgálótól. Ezt nevezzük kapcsolat nélküli közzétételnek. Ez a közzététel gyakran alkalmazott módszere, mivel lehetővé teszi az RMS-kompatibilis alkalmazások felhasználóinak, hogy az RMS kiszolgálóval való kapcsolat nélkül hozzanak létre védett tartalmat. Ha az RMS-kompatibilis alkalmazás nem rendelkezik ügyfél-licencelői tanúsítvánnyal, a védett tartalom közzétételi licencének beszerzéséhez a felhasználónak kapcsolódnia kell az RMS kiszolgálóra.

A közzétételi licenc tartalmazza a tartalom visszafejtéséhez szükséges szimmetrikus tartalomkulcsot, amely az RMS kiszolgáló nyilvános kulcsával van titkosítva. Ez biztosítja, hogy csak a kiszolgáló tudja visszafejteni a tartalmat, és csak az állíthat ki használati licencet.

A közzétételi licenc a kiállító kiszolgáló személyes kulcsával vagy az ügyfél-licencelői tanúsítvány személyes kulcsával van aláírva.
