---
TOCTitle: A biztonsággal kapcsolatos gyakorlati tanácsok az RMS használatakor
Title: A biztonsággal kapcsolatos gyakorlati tanácsok az RMS használatakor
ms:assetid: '762037ce-9bee-4d89-bb14-7dd1c004dca3'
ms:contentKeyID: 18122549
ms:mtpsurl: 'https://technet.microsoft.com/hu-hu/library/Cc747564(v=WS.10)'
author: SharonSears
ms.author: SharonSears
---

A biztonsággal kapcsolatos gyakorlati tanácsok az RMS használatakor
===================================================================

Az alábbi gyakorlati tanácsok a tartalomvédelmi szolgáltatások (RMS) biztonságának hatékony kezeléséhez nyújtanak segítséget. A biztonsággal kapcsolatos általános gyakorlati tanácsok a Microsoft webhelyén ([http://go.microsoft.com/fwlink/?LinkId=49428](http://go.microsoft.com/fwlink/?linkid=49428)) érhetők el.

-   **Használjon SSL tanúsítványhitelesítést az RMS webszolgáltatásoknál**. Az RMS ügyfélszoftvertől az RMS fürthöz érkező kérelmek alapértelmezés szerint nem titkosítottak. Secure Sockets Layer (SSL) tanúsítvány telepítésével és az SSL hitelesítés megkövetelésével a fürtben lévő minden RMS kiszolgáló RMS virtuális könyvtárában a tanúsítványra és licencelésre vonatkozó kérelmek hálózati továbbításakor titkosítottak lesznek. A biztonság növelése érdekében engedélyezheti az RMS webszolgáltatásoknál az intelligenskártyás hitelesítést.
-   **Használjon hardver alapú titkosításszolgáltatót (CSP) az RMS titkos kulcsának védelmére**. Az RMS telepítésekor az RMS fürt titkos kulcsának alapértelmezett kulcsvédelme a szoftver alapú titkosításszolgáltató (CSP), amely titkosítja az RMS kulcsát, és tárolja azt az RMS konfigurációs adatbázisában. A biztonság növelése érdekében használható hardver alapú CSP vagy hardverkulcsos biztonsági modul. Ez a kulcsvédelmi módszer a kulcsot az RMS kiszolgálókhoz csatlakoztatható intelligenskártyán tárolja. A hardver alapú CSP előnye az, hogy az RMS titkos kulcsát nem a számítógép tárolja. Kérdezze meg a hardver szállítójától, hogy rendelkezik-e olyan hardver alapú titkosításszolgáltatóval, amelyet teszteltek az RMS rendszerrel.
-   **Az RMS felügyelői csoportjának védelme**. Az RMS felügyelői csoportja teljes hozzáféréssel rendelkezik az összes, védelemmel ellátott tartalomhoz, és ezt csak akkor szabad engedélyezni és használni, ha valóban szükséges. Ezért egy korlátozott Active Directory® csoportot kell használni az RMS felügyelői csoportja tagságának kezeléséhez.
-   **Tartományi fiók használata RMS szolgáltatásfiókjához szokásos jogosultságokkal**. Az Active Directory Tartományfelhasználók biztonsági csoportjában lévő tartományi fiókot kell használni az RMS szolgáltatásfiókjához. Ennek a fióknak nem szabad további jogosultságokat adni.
-   **Az Active Directory e-mail attribútumának védelme**. Az RMS-kompatibilis Microsoft® Office alkalmazások az Active Directory címtárban tárolt e-mail és proxyaddresses attribútumot használják az RMS-felhasználó egyedi identitásaként a hitelesítéshez és a tartalomvédelemmel ellátott dokumentumok licenceléséhez. Nagyon fontos, hogy az Active Directory ezen attribútumaira vonatkozó engedélyeket megbízható rendszergazdákra kell korlátozni. Emellett olyan adatvédelmi házirendet kell bevezetni a szervezeten belül, amely kizárja az e-mail cím továbbadását másik felhasználónak.
    > [!NOTE]  
    > Másik megoldásként a probléma elkerülhető úgy is, hogy a jogmegadási sablonokban nem az egyes dolgozóknak, hanem csoportoknak adja meg a jogokat. Ha a csoporttagság megállapítására a licenc igénylésekor kerül sor, a jogmegadási házirend mindig az aktuális csoporttagságnak fog megfelelni. Az e-mail címek továbbadásának problémája kezelhető úgy is, hogy olyan RMS-kompatibilis alkalmazásokat használ, amelyek nem e-mail cím szerint, hanem biztonsági azonosító (SID) szerint teszik közzé a tartalmat. 

-   **Finomítsa az RMS csatornák hozzáférés-szabályozási listáit (ACL).** Az RMS IIS virtuális könyvtárában lévő hozzáférés-szabályozási listák már alapértelmezésben korlátozóak. Az RMS használatának fokozott felügyelete érdekében az RMS tanúsítási és közzétételi csatornái adott Active Directory biztonsági csoportokra korlátozhatók az alapértelmezés szerinti Tartományfelhasználók biztonsági csoport helyett.
-   **Kapcsolja ki a névtelen hitelesítést az RMS licencelési csatornán.** Ha az RMS topológiája nem igényel külső felhasználókat, például olyanokat, akik a Windows Live™ ID azonosítóval jelentkeznek be, a névtelen hitelesítést ki kell kapcsolni az RMS licencelési csatornán.
-   **Csökkentse a lehető legkisebbre a szolgáltatások számát az összes RMS kiszolgálón.** A kiszolgálók biztonsága érdekében, a mélységi védelem stratégiájának megfelelően, minden szükségtelen szolgáltatást le kell tiltani mindegyik RMS fürt minden egyes RMS kiszolgálóján. Az RMS környezetben csak az RMS és a szükséges összetevők legyenek az RMS fürt kiszolgálóin futó szolgáltatások.
-   **Az RMS extraneten való használatakor alkalmazás rétegű tűzfalat kell alkalmazni.** Amikor az RMS használata az extranet forgatókönyve szerint történik, alkalmazás rétegű tűzfalat kell alkalmazni. Az alkalmazás rétegű tűzfal, például a Microsoft Internet Security és az Acceleration (ISA) Server, felügyeli a forgalmat, átvizsgálja az RMS kiszolgálóhoz küldött licencelési és tanúsítási kérelmeket a tűzfalnál megszakítva az SSL kapcsolatot, majd belsőleg létrehozva egy külön kapcsolatot.
-   **Kapcsolja ki az SQL Server hitelesítési módot az RMS konfigurációs adatbázisára**. Amikor a Message Queuing üzeneteket küld az RMS fürt kiszolgálóiból a naplózási adatbázisba, átadja az RMS szolgáltatásfiókjának hitelesítő adatait az adatbázisnak. SQL Server hitelesítési mód esetén a hitelesítő adatok egyszerű szövegként kerülnek a kapcsolati karakterláncba. Mivel az RMS nem használja az SQL hitelesítési módot, ki kell azt kapcsolni, és úgy kell konfigurálni az SQL kiszolgálót, hogy csak a Windows hitelesítésű kérelmeket tegye lehetővé.
-   **Titkosítsa az RMS fürtök és adatbázisok közötti kommunikációt.** Annak megakadályozása érdekében, hogy a rosszindulatú felhasználók elfoghassák vagy módosíthassák a naplózott adatokat, védje az RMS adatbázisait úgy, hogy az SSL (Secure Sockets Layer) vagy az IPSec segítségével titkosított csatornákat biztosít. Az SSL használatáról az SQL Server kiszolgálóval való kommunikáció védelmére a további tudnivalókat lásd: [http://go.microsoft.com/fwlink/?LinkID=99948](http://go.microsoft.com/fwlink/?linkid=99948.). Az IPSec használatáról két kiszolgáló közötti biztonságos kommunikáció megvalósításában a további tudnivalókat lásd: [http://go.microsoft.com/fwlink/?LinkID=99950](http://go.microsoft.com/fwlink/?linkid=99950).
-   **LDAP-aláírások használatával tegye biztonságossá a hálózati kommunikációt**. Az RMS és az Active Directory globális katalógusa közötti kommunikációt aláírással kell ellátni. Az LDAP-forgalom aláírása garantálja, hogy a csomagokban lévő adatok ismert forrásból származnak, és nem hamisították meg azokat. A Windows Server® 2003 alapértelmezés szerint engedélyezi az LDAP-aláírást és -titkosítást. A Windows 2000 Server Service Pack 3 (SP3) javítócsomaggal frissített verziója szintén támogatja az LDAP-aláírást.
-   **Kövesse figyelemmel a naplózási várólista méretét**. A Rendszerfigyelő segítségével rendszeresen ellenőrizze a kimenő naplózási üzenetek várólistáját. Ha jelentős méretnövekedés tapasztalható, ellenőrizze, hogy helyesen működik-e a naplózásfigyelő szolgáltatás. Ha egy rosszindulatú felhasználó valamilyen módon eléri, hogy leálljon a figyelőszolgáltatás, a kimenő naplózási üzenetek várólistája egyre nő, míg végül elfoglalja az RMS kiszolgáló teljes szabad lemezterületét. Ha ez bekövetkezik, a kiszolgáló minden kérelmet elutasít. A naplózásfigyelő szolgáltatásról további tudnivalók találhatók a dokumentumgyűjtemény „RMS műszaki források” részében „Az RMS naplózásfigyelő szolgáltatása” című témakörben.
-   **Engedélyezze a naplózást az adatbázis-kiszolgálón**. Az adatbázis-kiszolgálón folyó tevékenység naplózása tovább növeli az RMS rendszer védelmét, mivel így nyomon követhetők az adatbázisokban zajló tevékenységek és a végrehajtott módosítások.
-   **Figyelje az RMS kiszolgálóira irányuló hálózati forgalmat**. Az RMS szolgáltatást a többi webes szolgáltatáshoz hasonlóan figyelni és felügyelni kell a szervezeten belül. Az RMS kiszolgálók ki vannak téve a szolgáltatásmegtagadási támadás veszélyének, és ezt szem előtt tartva kell őket kezelni.
