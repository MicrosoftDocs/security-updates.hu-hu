---
TOCTitle: Az áttelepítési követelmények felmérése
Title: Az áttelepítési követelmények felmérése
ms:assetid: 'cec07f45-dc52-4004-860b-5cc33e5fc209'
ms:contentKeyID: 18122755
ms:mtpsurl: 'https://technet.microsoft.com/hu-hu/library/Cc747759(v=WS.10)'
author: SharonSears
ms.author: SharonSears
---

Az áttelepítési követelmények felmérése
=======================================

Az RMS rendszert bevezető szervezeteknek olyan áttelepítési tervet kell készíteniük, amely a lehető legkisebbre csökkenti a kiszolgáló állásidejét, hogy az RMS-védelemmel ellátott tartalom elérésének megszakítása nélkül végrehajtható legyen a kiszolgáló karbantartása és frissítése. Mivel az RMS képes használni a korábbi konfigurációs és naplózási adatbázist, így az RMS egyik kiszolgálóról egy másikra való áttelepítésének a megfelelő eljárások alkalmazása esetén minimális hatásai lesznek csak a szervezetre. Azt az esetet nevezzük áttelepítésnek, amikor tovább használják a meglévő adatbázisokat, ellenkező esetben az RMS új telepítésére kerülne sor.

Ha a lecserélt RMS kiszolgálón hardveres biztonsági modul (HSM), például nCipher működik, a HSM konfigurációját még az előtt át kell helyezni az új kiszolgálóra, hogy telepítené és létesítené rajta az RMS szolgáltatást. Erről a hardveres biztonsági modulhoz mellékelt dokumentáció nyújt tájékoztatást.

Az áttelepítés előtt ellenőrizze a következőket:

-   Rendelkezésre álljanak az adatbázisok.
-   Ki legyenek jelölve az új telepítésben használt számítógépek.

Az RMS áttelepítése a következő lépésekkel hajtható végre:

1.  Az áttelepítés elkezdése előtt készítsen biztonsági másolatot minden összetevőről, beleértve az adatbázisokat, a személyes kulcsokat és a rendszer állapotát.
2.  Ügyeljen arra, hogy az előző RMS-telepítés adatbázisai megtalálhatók legyenek azon az adatbázis-kiszolgálón, amelyet az új bevezetés használni fog.
3.  Telepítse és létesítse az RMS szolgáltatást a kívánt kiszolgálókon, és adja meg az adatbázisok helyét.

Az áttelepítés jellemző esete, amikor az RMS próbaüzemi bevezetését kell áthelyezni éles környezetbe. Erről a további tudnivalókat lásd a dokumentumgyűjtemény „Az RMS bevezetése” részében a „Próbaüzemi RMS-bevezetés áttelepítése éles környezetbe” témakörben.
