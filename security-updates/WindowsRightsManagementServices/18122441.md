---
TOCTitle: 'Külső RMS-felhasználók tervezése'
Title: 'Külső RMS-felhasználók tervezése'
ms:assetid: '107e1338-4dcf-4ed5-a49d-e875cc883db1'
ms:contentKeyID: 18122441
ms:mtpsurl: 'https://technet.microsoft.com/hu-hu/library/Cc720190(v=WS.10)'
author: SharonSears
ms.author: SharonSears
---

Külső RMS-felhasználók tervezése
================================

Ez a rész olyan topológiákat mutat be, amelyek megvalósításával biztosítható a szervezetnek és a külső felhasználóknak, hogy az interneten keresztül megosszák az RMS-védelemmel ellátott tartalmat.

A következő módszerek valamelyikének használatával RMS fürtöket vezethet a belső és a külső felhasználók számára egyaránt:

-   A legfelső szintű tanúsítási fürt URL-címeként olyan címet használjon, amely elérhető az interneten keresztül. Biztosítsa. hogy ennek az URL-címnek az intranetes feloldása ugyanabba a fürtbe tartozó RMS kiszolgálókhoz irányítsa a számítógépeket. Ebben az esetben közzétételi licenc URL-címe, amelyet a végfelhasználói számítógépek licencbeszerzésre használnak, az intraneten és az interneten egyaránt működik.
-   Alakítson ki külön RMS fürtöt kifejezetten az internetes közzététel céljára. Ez esetben az interneten keresztül licencelt tartalmat ezen a fürtön kell közzétenni. Ha a tartalomnak a belső és a külső felhasználók számára egyaránt elérhetőnek kell lennie, mindkét helyen közzé kell tenni. A másik megoldás az, hogy a felhasználóknak el kell tudniuk érni az internetes kiszolgálót.

Külső felhasználók engedélyezése
--------------------------------

Külső felhasználók úgy használhatják az RMS-telepítést, ha belső fiókot hoznak létre a számukra, és lehetőséget kapnak, hogy virtuális magánhálózaton (VPN) keresztül hozzáférjenek a vállalati hálózathoz. A fiókhoz belső postafiók, illetve külső postafiókra mutató e-mail cím tartozhat.

Belső postafiók használatakor az RMS-védelemmel ellátott tartalom közzétételekor a belső szerzőknek a belső postafiókhoz tartozó e-mail címet kell megadniuk (nem pedig azt, amelyet a külső felhasználó a szervezeten kívül használ). Külső postafiók használatakor az RMS-védelemmel ellátott tartalom közzétételekor a belső szerzőknek ügyelniük kell arra, hogy a fiók külső e-mail címét adják meg.

A külső felhasználók hálózatelérése mellett a hálózat védelme is biztosítható, ha külön Active Directory-erdőt hoz létre a partnerek fiókjai számára. Ezzel a topológiával külön legfelső szintű tanúsítási fürt hozható létre az RMS rendszer internet felé néző része számára. Így a külső felhasználók ettől az internet felé néző legfelső szintű tanúsítási fürttől szerezhetik be az RMS géptanúsítványát és a tartalomvédelmi fióktanúsítványt, amikor első alkalommal férnek hozzá RMS-védelemmel ellátott tartalomhoz.

Ha a külső partnerek számára külön erdő megvalósítása mellett dönt, amely a partnerek fiókjait fogja tartalmazni, az RMS rendszert ebben az erdőben is telepíteni kell. Ezután az RMS megbízható közzétételi tartomány szolgáltatásával alakíthatja ki a bizalmi kapcsolatot a két RMS kiszolgáló között. Szükség van azokra a külső DNS-rekordokra is, amelyek a külső partnerek számára létrehozott erdőben lévő RMS telepítési fürt külső URL-címét azonosítják. Ennek a bizalmi kapcsolatnak a létrehozásával lehetővé válik, hogy az RMS külső kiszolgálója használati licenceket állítson ki a belső RMS rendszerrel közzétett valamennyi tartalomhoz, és ez fordítva is igaz.

A külső erdőben kialakított RMS kiszolgáló helyett elképzelhető egy olyan kiszolgáló, például egy ISA kiszolgáló, használata is, amely a bejövő adatforgalmat szűri, és a proxy RMS licenckérelmeket a belső RMS kiszolgálóra irányítja.

Külső tanúsítványok használata
------------------------------

Külső felhasználók számára is elérhetővé tehető az RMS-védelemmel ellátott tartalom, ha külön RMS kiszolgálót helyez üzembe az internet felé licenckiszolgálóként, erről a kiszolgálóról teszi közzé a tartalmat, majd a kiszolgálón bizalmi kapcsolatokat ad meg.

Az RMS bevezetésének internet felé néző része egy különálló licenckiszolgáló, amelynek kizárólagos feladata az internetről érkező kérelmek kiszolgálása. A kiszolgáló a belső licencelési telepítéssel azonos fürt része, ugyanazt az adatbázist és ugyanazt az URL-címet használja. De ez az egyetlen kiszolgáló, amely fogadja a bejövő internetes forgalmat.

Amikor a külső felhasználók használati licencet kérelmeznek ettől az RMS licenckiszolgálótól, olyan másik RMS tanúsítási szolgáltatástól származó tartalomvédelmi fióktanúsítványt használnak, amelyben ennek a licenckiszolgálónak meg kell bíznia.

#### A Passport-alapú tartalomvédelmi fióktanúsítványok megbízhatóvá minősítése

A szervezet dönthet úgy, hogy megbízhatóvá minősíti a Microsoft .NET Passport hitelesítő adatokon alapuló tartalomvédelmi fióktanúsítványokat. Az ilyen fióktanúsítványoknál közvetlenül a Microsoft tanúsítási szolgáltatásától kell tartalomvédelmi fióktanúsítványt igényelni az interneten keresztül.

Ebben az elrendezésben a külső felhasználók a Microsofttól szerzik be az RMS géptanúsítványát és a tartalomvédelmi fióktanúsítványt. A tartalom közzétételekor a külső felhasználó Microsoft .NET Passport-fiókját kell megnevezni címzettként a közzétételi licencben.

A Microsoft® .NET Passport-fióknak meg kell egyeznie azzal a .NET Passport-fiókkal, amelyet akkor használtak, amikor letöltötték a Microsofttól a tartalomvédelmi fióktanúsítványt. A szerzőnek ezt a fiókot kell megadnia, amikor címzetteket vesz fel az RMS-kompatibilis alkalmazásban. Ha a két fiók nem egyezik, nem használható a tartalom.

#### Más külső tanúsítványok megbízhatóvá minősítése

Ha a külső felhasználó vállalatánál is működik RMS-telepítés, bizalmi kapcsolat alakítható ki azzal a vállalattal. Ehhez meg kell kérni őket, hogy exportálják a saját RMS kiszolgálói licencelői tanúsítványukat, és küldjék el. Ezután az RMS felügyeleti konzolja segítségével importálni lehet a tanúsítványt az internetre néző licenckiszolgálón.
