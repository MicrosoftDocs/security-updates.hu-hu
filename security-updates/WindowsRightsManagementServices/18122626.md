---
TOCTitle: Az RMS platform
Title: Az RMS platform
ms:assetid: '73b5bfdd-2e30-4310-aff7-a5efc9c4c887'
ms:contentKeyID: 18122626
ms:mtpsurl: 'https://technet.microsoft.com/hu-hu/library/Cc747630(v=WS.10)'
---

Az RMS platform
===============

Az RMS platform a következő alapvető elemeket tartalmazza, amelyek lehetővé teszik a tartalomvédelmet:

-   **A főtanúsítvány kiállítását végző megbízható entitás**. Ezt az entitást a Microsoft biztosítja. A további tudnivalókat lásd a dokumentumgyűjtemény „RMS műszaki források” részében a „Bizalmi hierarchia” témakörben.
-   **RMS**. Az RMS a Windows Server 2003 rendszerhez készített kiszolgáló, amely tanúsítványt bocsát ki a megbízható entitásoknak, licencet állít ki az RMS-védelemmel ellátott tartalomhoz, teljesíti a kiszolgálói és a felhasználói igényléseket, valamint felügyeli a tartalomvédelmi funkciókat.. Az RM technológia megkönnyíti azoknak a beállítási lépéseknek a végrehajtását, amelyek lehetővé teszik a megbízható entitásoknak az RMS-védelemmel ellátott tartalom használatát. A Microsoft Windows Rights Management Services Software Development Kit (SDK) segítségével további szolgáltatásokkal bővíthető az RMS.
-   **A Tartalomvédelmi szolgáltatások ügyfélszoftvere**. Az RMS-kompatibilis alkalmazások telepítéséhez és használatához olyan ügyfélszámítógépre van szükségük az RMS rendszerben szereplő felhasználóknak, amelyen telepítve és aktiválva van a Microsoft Windows tartalomvédelmi szolgáltatások ügyfélszoftvere. Az RMS SP1 ügyfélszoftver letölthető a Windows Update [Microsoft webhelyről](http://go.microsoft.com/fwlink/?linkid=18134).
-   **RMS-kompatibilis alkalmazások**. Az ilyen alkalmazások lehetővé teszik a felhasználóknak az általuk létrehozott és terjesztett tartalomra vonatkozó használati jogok megadását. A Microsoft Windows 2000 és újabb rendszerekre lehet RMS-kompatibilis alkalmazásokat készíteni. A már meglévő alkalmazások is kibővíthetők úgy, hogy RMS-kompatibilisek legyenek. Ilyen, az RMS-kompatibilitásra kibővített alkalmazás például a Microsoft Internet Explorer. Az Internet Explorer tartalomvédelmi bővítménye letölthető a [Microsoft webhelyéről](http://go.microsoft.com/fwlink/?linkid=14450). Ez a bővítmény az Internet Explorer 5.01-es és újabb verzióival használható az RMS-védelemmel ellátott tartalom megtekintéséhez. Az RMS-kompatibilis alkalmazások a Rights Management Services SDK készlettel fejleszthetők.
