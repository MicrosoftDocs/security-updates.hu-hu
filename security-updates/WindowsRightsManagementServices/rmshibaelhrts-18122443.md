---
TOCTitle: 'RMS – hibaelhárítás'
Title: 'RMS – hibaelhárítás'
ms:assetid: '14002ade-53b2-4315-90f1-c0b96e5f2061'
ms:contentKeyID: 18122443
ms:mtpsurl: 'https://technet.microsoft.com/hu-hu/library/Cc720195(v=WS.10)'
---

RMS – hibaelhárítás
===================

A témakörnek nem lehet célja az összes lehetséges probléma megoldásának felsorolása, helyette olyan tudnivalókat közöl, amelyek felhasználhatók az RMS bevezetése és működtetése során felmerülő problémák elhárításánál, valamint válaszol a gyakran felmerülő kérdésekre.

A rendszer vizsgálatánál hasznosak lehetnek a következő források is:

-   Windows Rights Management Services Technology Center. A Windows tartalomvédelmi szolgáltatásokkal kapcsolatos tudnivalók kiindulópontjaként ez a weblap tanulmányokra, esettanulmányokra, műszaki cikkekre és eszközökre mutató hivatkozásokat tartalmaz, és a [Microsoft webhelyén](http://go.microsoft.com/fwlink/?linkid=26724) érhető el.

-   Administration Toolkit for Windows Rights Management Services (RMS) 1.0. Ezek az eszközök lehetővé teszik a rendszergazdáknak az RMS konfigurációs adatbázisának gyors és egyszerű módosítását, valamint a rendszer konfigurációjára vonatkozó átfogó adatok lekérését. Számos tesztrendszeren bebizonyosodott, hogy ezek az eszközök hasznosak lehetnek a rendszergazdáknak az RMS kiszolgáló elvárt működésének vizsgálatában és a bevezetéssel kapcsolatos problémák megoldásában. Az eszközkészlet letölthető a [Microsoft webhelyéről](http://go.microsoft.com/fwlink/?linkid=33841).

    **Megjegyzés** Bár fejlesztői mindent megtettek az eszközök megfelelő működése érdekében, de ezek nem részei a Windows RMS rendszernek, és a Microsoft nem nyújt támogatást ezekhez. Éppen ezért a Microsoft terméktámogatási szolgáltatása nem tud válaszolni az eszközkészlettel kapcsolatos kérdésekre. Az Administration Toolkit for Windows Rights Management Services (RMS) 1.0 csak angol nyelven érhető el.

-   Windows RMS hírcsoport. A hírcsoportok kiváló lehetőséget nyújtanak arra, hogy kérdéseket tegyen fel az RMS más felhasználóinak, és megismerje mások tapasztalatait. Az RMS hírcsoportjára a Microsoft hírcsoport-kiszolgálóján fizethet elő: [news://msnews.microsoft.com/Microsoft.public.rights\_mgmt\_svcs]().

-   Terméktámogatási szolgáltatások. Probléma esetén elsőként keresse fel a terméktámogatási webhelyet a Microsoft.com címen, és nézze meg, hogy a probléma nem szerepel-e a gyakran feltett kérdések között vagy a Tudásbázis valamelyik cikkében. Ha itt nem talál megoldást, forduljon segítségért a terméktámogatási szolgáltatáshoz. A kiindulópont a [Support for Windows Rights Management](http://go.microsoft.com/fwlink/?linkid=33883) lehet a Microsoft webhelyén.

A témakör tartalma

-   [Az RMS létesítésével kapcsolatos problémák](https://technet.microsoft.com/b0e6ef48-ab38-4426-be5b-811cf64c45c0)

-   [Az RMS felügyeletével kapcsolatos problémák](https://technet.microsoft.com/97013c08-d3fa-4ea0-8914-995b6c97f900)

-   [Gyakran feltett kérdések az RMS rendszerről](https://technet.microsoft.com/0f14390c-8de5-4829-95af-87f48d13869c)