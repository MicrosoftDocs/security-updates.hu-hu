---
TOCTitle: A visszavonási listák alkalmazása
Title: A visszavonási listák alkalmazása
ms:assetid: 'e331338b-66d4-45e4-8d3f-acccf2302ac4'
ms:contentKeyID: 18122706
ms:mtpsurl: 'https://technet.microsoft.com/hu-hu/library/Cc747702(v=WS.10)'
author: SharonSears
ms.author: SharonSears
---

A visszavonási listák alkalmazása
=================================

A visszavonás megvalósításához visszavonási listákat kell alkalmazni. A visszavonási listák felsorolják a visszavont érvényességű tartalmat, alkalmazásokat, felhasználókat és más résztvevőket. Alkalmazhat egyszerre szervezeti, illetve a Microsofttól származó visszavonási listákat is.

Szervezeti visszavonási listák alkalmazása
------------------------------------------

Ha visszavonási listát előíró jogmegadási sablont szeretne használni, a visszavonási listát hozzáférhetővé kell tennie a szervezet ügyfélszámítógépei számára. A visszavonási listák létrehozásáról lásd: „A visszavonás megvalósítása”.

Szervezeti visszavonási lista bevezetését a következő lépésekkel hajthatja végre:

1.  Másolja a visszavonási listát nyilvánosan elérhető webkiszolgálóra. Mivel a felhasználók a védett tartalmat a szervezeten kívül is használhatják, a választott helynek elérhetőnek kell lennie minden felhasználó számára, a hálózaton belülről és kívülről is.

    A visszavonási lista fájlnak az ügyfélszámítógépekre történő eljuttatása némi időt vesz igénybe. Így előfordulhat, hogy a felhasználók ügyfélszámítógépén még nem érhető el a visszavonási lista, amikor visszavonási listát igénylő dokumentumot kísérel meg megnyitni. Ha a visszavonási lista nem áll rendelkezésre az ügyfélszámítógépen, az RMS-kompatibilis alkalmazás letöltheti azt a használati licencben megadott helyről.

    Az ideális megoldás olyan parancsfájl készítése, amely naponta automatikusan aláírja és a megfelelő webhelyre másolja a visszavonási listát. Ezzel lehetőség szerint biztosítható, hogy a felhasználók lejárt visszavonási listájuk miatt ne legyenek elzárva a tartalom használatától. Ilyen parancsfájlra mutat be példát „A Visszavonási lista aláírása eszköz használata” című pont.

2.  A jogmegadási sablonban adjon meg nullánál nagyobb értékű frissítési időközt a szervezeti visszavonási lista számára. Ez biztosítja a visszavonási lista kötelező használatát. Ha a lista frissítését csak alkalomszerűen, például biztonsági problémák felmerülésekor kívánja végrehajtani, a frissítési időközre nagyobb értéket választhat, így a parancsfájl és a házirend beállításainak megfelelően a visszavonási listát szükség szerint küldheti el az ügyfélszámítógépekre. A frissítési időköz beállításáról a „Visszavonási szabályzatok definiálása” című pontban olvashat. A jogmegadási sablonok konfigurálásáról a további tudnivalókat lásd: „A jogmegadási sablonok létrehozása és módosítása”.

3.  A jogmegadási sablonban adja meg a visszavonási lista letöltési URL-címét.

4.  A visszavonási listát a Csoportházirend, a Systems Management Server (SMS) vagy hasonló automatikus módszer segítségével is bevezetheti az ügyfélszámítógépeken.

A Microsofttól származó visszavonási listák alkalmazása
-------------------------------------------------------

Az RMS-ügyfél akkor tudja használni a Microsofttól származó visszavonási listákat, ha azokat bevezeti az ügyfélszámítógépeken. Ez a témakör Microsofttól származó visszavonási lista bevezetését ismerteti a következő helyzetekben:

-   A szervezet saját visszavonási listát és a Microsofttól származó visszavonási listát kíván alkalmazni.
-   A szervezet csak a Microsofttól származó visszavonási listát kívánja alkalmazni.

Amikor a Microsoft visszavonási listát ad ki, a következő helyekről töltheti le azt:

-   Az RMS kiszolgálók a Windows Update szolgáltatás használatával tölthetik le a visszavonási listát.
-   A Microsoft visszavonási listája emellett a Microsoft letöltőközpontjában is elérhető, ha az RMS kiszolgáló csatlakozik az internethez.

Ha RMS kiszolgálóra tölti le a visszavonási listát, a csomag mentési helye a %systemdrive%\\Program Files\\Windows Rights Management Services Revocation List mappa. Ha más típusú számítógépre hajtja végre a letöltést, megadhatja a csomag helyét. A csomag tartalmaz egy programfájlt (CRL\_Update.exe), amellyel az ügyféllicenctár összes visszavonási listáját telepítheti, valamint egy visszavonásilista-fájlt (Msrl.xml), amelyet webhelyre vagy megosztott mappába másolhat.

**Saját szervezeti visszavonási lista és a Microsofttól származó visszavonási lista alkalmazása**
1.  Vezesse be a szervezeti visszavonási listát „[A visszavonási listák alkalmazása](https://technet.microsoft.com/e331338b-66d4-45e4-8d3f-acccf2302ac4)” című pontban bemutatott lépésekkel.

2.  Töltse le a Microsoft visszavonásilista-csomagot, és a Csoportházirend vagy az SMS (Systems Management Server) segítségével vagy más módszerrel telepítse azt a szervezet minden ügyfélszámítógépére. Azt is megteheti, hogy a Microsoft visszavonási listájából átmásolja a megfelelő bejegyzéseket a szervezeti visszavonási listába, és csak a szervezeti visszavonási listát alkalmazza.

> [!CAUTION]  
> A Microsoft résztvevőként szerepel az RMS által kiállított minden tanúsítvány és licenc bizalmi láncában. Éppen ezért a Microsoft által kiállított visszavonási lista minden olyan kötési kérelemnél érvényre jut, amelyhez a használati licencet a szervezeti visszavonási listát megkövetelő jogmegadási sablon alapján szerezték be. Emellett a Microsoft visszavonási listája regisztrálva van az ügyfélszámítógépen. 

**Microsofttól származó visszavonási lista alkalmazása**
1.  Töltse le a Microsoft visszavonásilista-csomagot.

2.  Módosítsa úgy a meglévő jogmegadási sablonokat, hogy megköveteljék a visszavonást, illetve ha nincs jogmegadási sablon, hozzon létre egyet, amely megköveteli a visszavonást. A visszavonási feltétel megadásakor használja a Microsoft nyilvános kulcsát.

3.  A frissítési időközre adjon meg egy nagyon nagy értéket, például 50000. Ez biztosítja, hogy a Microsoft által kiállított visszavonási lista sose járjon le. Éppen ezért a közzétett használati licencek nem fogják a Microsoft visszavonási lista új verzióját kérni, amikor az nem érhető el.

4.  Másolja a visszavonási listát nyilvánosan elérhető webkiszolgálóra. Mivel a felhasználók a védett tartalmat a szervezeten kívül is használhatják, a választott helynek elérhetőnek kell lennie minden felhasználó számára, a hálózaton belülről és kívülről is.

5.  Azért kell hozzáférhetővé tenni a visszavonási listát, mert a visszavonásilista-fájlnak a ügyfélszámítógépekre történő eljuttatása némi időt vesz igénybe. Így előfordulhat, hogy egy felhasználó számítógépén helyileg még nem érhető el a visszavonási lista, amikor visszavonást igénylő közzétételi licenccel rendelkező dokumentumot kísérel meg megnyitni. Ha a visszavonási lista nem áll rendelkezésre az ügyfélszámítógépen, az RMS-kompatibilis alkalmazás letöltheti azt a megadott helyről.

6.  A jogmegadási sablonban adja meg a visszavonási lista letöltési URL-címét. A jogmegadási sablonok konfigurálásáról a további tudnivalókat lásd: „[A jogmegadási sablonok létrehozása és módosítása](https://technet.microsoft.com/6014176f-ef71-4d29-b3e3-da129c18563d)”.

7.  A visszavonásilista-csomagot a Csoportházirend, az SMS vagy hasonló módszer segítségével is telepítheti az ügyfélszámítógépekre. A felhasználók ekkor a visszavonási listákat megkövetelő RMS-védelemmel ellátott tartalmat akkor is megnyithatják, ha nem kapcsolódnak a hálózathoz.