---
TOCTitle: 'Windows-verziók kizárása'
Title: 'Windows-verziók kizárása'
ms:assetid: '8b8a184d-ac0e-4a43-822c-d2fae2faf484'
ms:contentKeyID: 18122582
ms:mtpsurl: 'https://technet.microsoft.com/hu-hu/library/Cc747590(v=WS.10)'
author: SharonSears
ms.author: SharonSears
---

Windows-verziók kizárása
========================

A Microsoft® Windows® tartalomvédelmi szolgáltatások (RMS) ügyfél 1.0-s verziója Microsoft Windows 98 Second Edition vagy Windows Millennium Edition (ME) operációs rendszert futtató számítógépeken is használható, azonban ezekben az operációs rendszerekben nem alkalmazható az NTLM-hitelesítés. Éppen ezért szükség lehet az RMS-védelemmel ellátott tartalom használatának megakadályozására az ezeket az operációs rendszereket futtató számítógépek felhasználóinál, és előírni számukra, hogy a tartalom biztonságának növelése érdekében a Windows Millennium rendszernél újabb verziójú Windows operációs rendszert használjanak.

Amikor a felhasználók kizárásához a Windows verzióján alapuló kizárási szabályzatot állít fel, olyan feltétel kerül az összes használati licencbe, amely megakadályozza ezek használatát a Windows 98 Second Edition és a Windows Millennium Edition operációs rendszert futtató ügyfélgépeken. A Windows-verziók kizárását minden olyan fürt felügyeleti webhelyének **Kizárási szabályzatok** lapján engedélyezni kell, amelyen érvénybe kívánja léptetni.
