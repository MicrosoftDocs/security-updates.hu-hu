---
TOCTitle: A verzió újdonságai
Title: A verzió újdonságai
ms:assetid: 'c68ec6fd-0ff5-467e-85a8-a53b9f089de3'
ms:contentKeyID: 18122748
ms:mtpsurl: 'https://technet.microsoft.com/hu-hu/library/Cc747748(v=WS.10)'
author: SharonSears
ms.author: SharonSears
---

A verzió újdonságai
===================

A Service Pack 1 (SP1) javítócsomaggal frissített Tartalomvédelmi szolgáltatások (RMS) a következő újdonságokat tartalmazza:

-   **RMS kiszolgáló igénylése a kiszolgáló internetkapcsolata nélkül**. Az előző verziónál az RMS kiszolgálónak internetkapcsolatra volt szüksége a Microsoft igénylési szolgáltatásának használatához és a legfelső szintű kiszolgálói licencelői tanúsítvány megszerzéséhez. Az RMS SP1 verzióban a legfelső szintű kiszolgálói licencelői tanúsítvány igénylése továbbra is a Microsoft igénylési szolgáltatásnál történik, de végrehajtható másik, internetkapcsolattal rendelkező számítógéppel is, majd a tanúsítvány az RMS kiszolgálóra importálható.

-   **Az ügyfelek önaktiválása**. Az előző verziónál az ügyfélszámítógépek géptanúsítványait és kulcstárolóit a Microsoft aktiválási szolgáltatásról kellett letölteni. Az RMS SP1 verzióban nincs szükség a Microsoft aktiválási szolgáltatás elérésére.

-   **Több ügyféltípus támogatása**. Ennél a verziónál az RMS kiszolgáló mobileszközökön és kiszolgálószolgáltatásokon lévő ügyfelek támogatására is használható. Az RMS kiszolgáló rendszergazdájaként eldöntheti, hogy biztosít-e tanúsítványt ezeknek az ügyfeleknek, amikor megkísérlik a szolgáltatások használatát.

-   **Többnyelvű sablonok támogatása**. Az előző verziónál a sablonok az Internet Explorer nyelvi beállításán alapultak. Ebben a verzióban az RMS felügyeleti weblapján megadhatja a sablonok létrehozásához használandó nyelvet.

-   **Az intelligens kártyák használatával végrehajtott ügyfél-hitelesítés támogatása**. Ennél a verziónál az RMS ügyfél intelligens kártyákon, x.509 tanúsítványokban tárolt hitelesítőadatokat használhat a felhasználói adatok hitelesítéséhez az RM -kiszolgálón, és így a tartalomvédelmi fióktanúsítványok (RAC) és használati licencek megszerzéséhez.
