---
TOCTitle: 'A bevezetés frissítése az RMS Service Pack 1 (SP1) csomaggal'
Title: 'A bevezetés frissítése az RMS Service Pack 1 (SP1) csomaggal'
ms:assetid: 'a562c4b0-15df-46db-9d61-24db74871cfa'
ms:contentKeyID: 18122710
ms:mtpsurl: 'https://technet.microsoft.com/hu-hu/library/Cc747714(v=WS.10)'
author: SharonSears
ms.author: SharonSears
---

A bevezetés frissítése az RMS Service Pack 1 (SP1) csomaggal
============================================================

Ez a rész a Microsoft® Windows® tartalomvédelmi szolgáltatások (RMS) Service Pack 1 (SP1) javítócsomag telepítéséhez nyújt segítséget a meglévő RMS rendszerrel rendelkező szervezeteknek. Csak azoknak a szervezeteknek szükséges végrehajtaniuk az RMS SP1 frissítést, amelyek már üzembe helyezték az RMS szolgáltatást. Azok a szervezetek, amelyek első alkalommal helyezik üzembe az RMS rendszert, a dokumentumgyűjtemény „RMS bevezetésének tervezése” és „RMS rendszer bevezetése” című részében megadott útmutatás szerint közvetlenül az RMS SP1 telepítését hajthatják végre.

Az RMS SP1 az RMS meglévő telepítésének eltávolítása nélkül telepíthető. Az RMS SP1 telepítőprogramja érzékeli az RMS telepítését, és szükség szerint felveszi a további szolgáltatásokat és beállításokat.

**A témakör tartalma**

-   [Az RMS SP1 frissítés előkészítése](#bkmk_1)
-   [Az RMS SP1 frissítés végrehajtása](#bkmk_2)
-   [Fürtök frissítése](#bkmk_3)
-   [RMS-ügyfelek frissítése](#bkmk_4)
-   [Együttműködés az RMS 1.0-s verziójával](#bkmk_5)
-   [Az RMS SP1 eltávolítása](#bkmk_6)

<span id="BKMK_1"></span>
Az RMS SP1 frissítés előkészítése
---------------------------------

Az RMS SP1 frissítés kialakítása olyan, hogy megszakítás nélkül lehetővé teszi az RMS műveleteinek folytatását. Az RMS kiszolgálóinak frissítése előtt azonban javasolt a következő műveletek végrehajtása:

-   Készítsen biztonsági másolatot a konfigurációs adatbázisról és az RMS titkos kulcsáról. A további tudnivalókat lásd a dokumentumgyűjtemény „RMS bevezetésének tervezése” című részében az RMS rendszer biztonsági mentésével foglalkozó témakört.
-   Ügyeljen arra, hogy rendelkezzen az RMS titkos kulcsának jelszavával.
-   Készítsen biztonsági másolatot a naplózási adatbázisról, ha meg kívánja tartani a korábban rögzített statisztikai adatokat.
-   Ellenőrizze, hogy az ügyfélszámítógépeken és a kiszolgálókon telepítette az operációs rendszer legújabb fontos és biztonsági frissítéseit. Ehhez kattintson a **Start** gombra, válassza a **Windows Update** parancsot, és kövesse a képernyőn megjelenő utasításokat.

<span id="BKMK_2"></span>
Az RMS SP1 frissítés végrehajtása
---------------------------------

Amikor az RMS SP1 telepítővarázslója érzékeli az RMS telepítését, csak az új fájlokat veszi fel, illetve az RMS SP1 számára módosításra szorulókat cseréli le. Ha korábban már sikeresen futtatta az RMS rendszert, nem kell azt újból létesítenie, és további konfigurációs lépésekre sincs szükség az RMS SP1 telepítése után az RMS működésének folytatásához.

<span id="BKMK_3"></span>
Fürtök frissítése
-----------------

Ha az RMS telepítése fürtkonfigurációba történt, meg kell terveznie a fürtök frissítését, hogy a lehető legkisebb legyen a frissítés hatása a meglévő telepítésre. Érdemes megfontolni a következő ajánlásokat, amikor az RMS SP1 megvalósításának a szervezethez illeszkedő legjobb módszeréről dönt:

-   Gyakorlati tanács: az RMS SP1 telepítését egyidejűleg csak a fürt egy részén hajtsa végre, így a fürt frissítése jobban kézben tartható, és csökken a szolgáltatás teljesítménycsökkenésének valószínűsége a frissítés során.
-   Ha több RMS fürttel rendelkezik, először a legfelső szintű tanúsítási fürtöket kell frissíteni, majd ezután az aligényléssel létesített licencelési fürtöket.
-   Ha erdők közötti csoportbővítést használ, az erdőkben lévő fürtöket egymástól függetlenül frissítheti, és ez nem fogja korlátozni az RMS kiszolgálókat az erdők közötti csoporttagság bővítésében.
-   Az RMS SP1 és az RMS 1.0-s verziójú kiszolgálója egyidejűleg futhat és együttműködik.
-   Az RMS SP1 telepítőcsomagjával az RMS SP1 új verziója is telepíthető egy kiszolgálón, ehhez nincs szükség az RMS 1.0-s verziójának előzetes telepítésére.

<span id="BKMK_4"></span>
RMS-ügyfelek frissítése
-----------------------

Az RMS SP1 az RMS új ügyfélszoftverét tartalmazza. Az RMS SP1 ügyféltelepítő csomagjával az RMS SP1 ügyfél új verziója telepíthető egy számítógépen, ehhez nincs szükség az RMS 1.0-s verziójú ügyfélszoftver előzetes telepítésére. Az RMS SP1 ügyfélszoftver visszafelé kompatibilis szolgáltatása lehetővé teszi az olyan RMS-kompatibilis alkalmazások használatát, amelyek az RMS 1.0-s verzióját igénylik.

Az RMS új ügyfélszoftvere a következő szolgáltatásokat nyújtja:

-   Az ügyfélnek nem kell kapcsolódnia a Microsoft webhelyéhez az interneten keresztül, és nem kell kulcstárolót letöltenie.
-   Ha az RMS ügyfélszoftver telepítése az SMS vagy csoportházirend segítségével történik, nincs szükség rendszergazdai jogosultságokra.
-   Az RMS SP1 ügyfélszoftver új kiszolgálói kulcstárolót (más néven kiszolgálói biztonsági processzor) tartalmaz, amely az RMS-kompatibilis webszolgáltatásokhoz vagy a kiszolgálóoldali alkalmazásokhoz, például Windows SharePoint® Services és Exchange Server 2003, használható a szolgáltatás használatának engedélyezéséhez és az RMS-védelemmel ellátott tartalom terjesztéséhez. A kulcstároló kialakítása nagy teljesítményű és méretezhető működést biztosít a megbízható kiszolgálóalkalmazásokkal való használatnál
-   Az RMS ügyfélszoftvere a FIPS 140-2 szabvány szerinti kriptográfiai algoritmusokat használ. Ez lehetővé teszi az ügyfélszoftver üzembe helyezését a FIPS-kompatibilis szervezetekben.

<span id="BKMK_5"></span>
Együttműködés az RMS 1.0-s verziójával
--------------------------------------

Mivel az RMS SP1 számos javítást és teljesítménynövelő továbbfejlesztést tartalmaz, a tesztelés végrehajtása után telepítenie kell. Bár az RMS SP1 csomagot futtató kiszolgálók és ügyfelek tökéletesen együttműködnek az RMS SP1 javítócsomagot nem tartalmazó kiszolgálókkal és ügyfelekkel, tisztában kell lennie a vegyes környezetben előforduló következő működési különbségekkel:

-   Csak az RMS SP1 rendszert futtató kiszolgálók képesek a kapcsolat nélküli beiktatásra.
-   Csak az RMS SP1 rendszert futtató ügyfelek önaktiválóak.
-   A következő táblázat a vegyes környezetekben támogatott funkciókat mutatja be:


 
<p></p>
<table style="border:1px solid black;">
<colgroup>
<col width="25%" />
<col width="25%" />
<col width="25%" />
<col width="25%" />
</colgroup>
<thead>
<tr class="header">
<th style="border:1px solid black;" >RMS kiszolgáló verziója</th>
<th style="border:1px solid black;" >Az 1.0-s verziójú ügyfeleknél használható szolgáltatások</th>
<th style="border:1px solid black;" >Az SP1 ügyfeleknél használható szolgáltatások</th>
<th style="border:1px solid black;" >A vegyes (1.0 és SP1) ügyfelű környezetekben használható szolgáltatások</th>
</tr>
</thead>
<tbody>
<tr class="odd">
<td style="border:1px solid black;">1.0</td>
<td style="border:1px solid black;">Valamennyi előző szolgáltatás.
A kiszolgáló kapcsolat nélküli beiktatása nem lehetséges. A kiszolgálót az interneten keresztül kell beiktatni.
Nem önaktiváló ügyfelek.</td>
<td style="border:1px solid black;">Valamennyi előző szolgáltatás.
A kiszolgáló kapcsolat nélküli beiktatása nem lehetséges.
Önaktiváló ügyfelek.</td>
<td style="border:1px solid black;">Valamennyi előző szolgáltatás.
SP1 ügyfeleknél ezek önaktiválóak.
1.0-s ügyfeleknél ezeket az interneten keresztül kell aktiválni.</td>
</tr>
<tr class="even">
<td style="border:1px solid black;">SP1</td>
<td style="border:1px solid black;">Valamennyi előző szolgáltatás.
Kiszolgáló kapcsolat nélküli beiktatása.
Nem önaktiváló ügyfelek.</td>
<td style="border:1px solid black;">Valamennyi SP1 szolgáltatás.
Kiszolgáló kapcsolat nélküli beiktatása.
Önaktiváló ügyfelek.
Kiszolgálói kulcstároló.</td>
<td style="border:1px solid black;">Valamennyi előző szolgáltatás az SP1 szolgáltatásaival kiegészítve.
Kiszolgáló kapcsolat nélküli beiktatása.
SP1 ügyfeleknél ezek önaktiválóak.
1.0-s ügyfeleknél ezeket az interneten keresztül kell aktiválni.</td>
</tr>
</tbody>
</table>
 

<span id="BKMK_6"></span>
Az RMS SP1 eltávolítása
-----------------------

Ha az RMS SP1 telepítése után az RMS kiszolgálóját a korábbi állapotába szeretné visszaállítani, a **Programok telepítése és törlése** segédprogramot használhatja a **Vezérlőpulton** az RMS SP1 eltávolításához.

**Megjegyzés**   Ha az RMS SP1 telepítése előtt elkészítette a konfigurációs adatbázis biztonsági másolatát, ennek visszaállításával teljes mértékben törölheti az RMS SP1 csomaggal bevezetett változtatásokat. Ha nem hajtotta végre a konfigurációs adatbázis biztonsági mentését, az RMS SP1 telepítéséből származó konfigurációs adatbázist használhatja a visszaállított RMS-telepítéssel. A visszaállított RMS-telepítés figyelmen kívül hagyja az RMS SP1 telepítésével a konfigurációs adatbázisba felvett kiegészítő mezőket, mivel ezeket nem használja.
