---
TOCTitle: Az RMS visszavonás működése
Title: Az RMS visszavonás működése
ms:assetid: '469e3938-a59b-4c92-9779-ead64e724d00'
ms:contentKeyID: 18122473
ms:mtpsurl: 'https://technet.microsoft.com/hu-hu/library/Cc720263(v=WS.10)'
author: SharonSears
ms.author: SharonSears
---

Az RMS visszavonás működése
===========================

A visszavonás úgy működik, hogy ha a kötési kérelemben visszavont entitás is érintve van, megakadályozza a kötést, azt a folyamatot, amely lehetővé teszi a felhasználó számára a tartalom használatát. A visszavonás gyakorlati kivitelezése az ügyfélszámítógépekre eljutatott visszavonási listák formájában történik. Ezek a listák aláírt XrML fájlok, amelyek meghatározzák a listát kiállító résztvevő által visszavont tartalmat, alkalmazásokat, felhasználókat vagy más résztvevőket.

Minden alkalommal, amikor egy felhasználó védett tartalmat próbál meg használni, az RMS-kompatibilis alkalmazás egy kötési kérelem keretében kéri az RMS ügyféltől a megfelelő jogot. Ha például a felhasználó megpróbál megnyitni egy fájlt, az alkalmazás Megtekintés jogot kérelmez, amely módot ad a fájl megnyitására. Ha a felhasználó szerkeszteni próbálja a fájlt, az alkalmazás Szerkesztés jogot kérelmez.

Az RMS ügyfél a kötési kérelem feldolgozásakor a következő lépéseket hajtja végre:

1.  Megvizsgálja a használati licencet, hogy az megköveteli-e a visszavonási listát.
2.  Amennyiben a használati licenc megköveteli a visszavonást, az ügyfél összetevő ellenőrzi, hogy rendelkezésre áll-e, regisztrálva van-e és friss-e a megadott visszavonási lista. Ez utóbbit a használati licencben megadott frissítési időköz alapján állapítja meg.
3.  Ellenőrzi, hogy a visszavonási listát aláíró résztvevő szerepel-e a használati licencben olyan résztvevőként, akinek jogában áll visszavonni a licencet.
4.  Ha mindezek az ellenőrzések sikerrel járnak, az ügyfél összetevő megállapítja, hogy érintve vannak-e az eredeti kötési kérelemben olyan résztvevők, amelyeket már visszavontak. Ha igen, elutasítja a kötési kérelmet.

A visszavonási listákat a rendszergazda juttathatja el az ügyfélszámítógépekre, de egy RMS-kompatibilis alkalmazás is letöltheti ezeket, amikor egy használati licenc ezt megköveteli. Ha egy tartalom kötéséhez visszavonási listára is szükség van, akkor a lista regisztrálódik, és más használati licencekre vonatkozó kötési kérelmekkel is használható, mindaddig, amíg az alkalmazás nyitva marad. Az alkalmazás bezárásakor törlődik a visszavonási lista regisztrálása.

A következő ábra bemutatja a kötési folyamatot, és a visszavonási listának az abban betöltött szerepét.

![](/security-updates/images/Cc720263.81aa2d70-d261-49ad-b446-96a2eddba1a5(WS.10).gif "Kötési eljárás")

A visszavonás nem kötelező eleme a rendszernek. Az RMS rendszergazdája úgy követelheti meg a visszavonást, hogy legalább egyben előírja a szervezetnél használt jogmegadási sablonok közül. Amikor elő van írva a visszavonás, a licenc kötése csak akkor történhet meg, ha rendelkezésre áll a szükséges visszavonási lista, regisztrálva van a felhasználó számítógépén, és nem régebbi a használati licencben megadott frissítési időköznél.

Fontos azonban megjegyezni viszont, hogy a visszavonás még abban az esetben is érvényesülhet egy adott használati licencre, ha maga a használati licenc ezt nem követeli meg. A visszavonás minden olyan esetben érvényre jut, amikor a kötési kérelemben érintett bizalmi láncban szereplő bármely tanúsítvány bármely kiállítója kibocsátott egy visszavonási listát, és az regisztrálva van az ügyfélszámítógépen. Ebben az esetben a visszavonási lista akkor is szerepet kap a kötési kérelmek feldolgozásában, ha az érintett használati licencek nem követelik meg a visszavonás használatát. Ez mindaddig igaz, amíg az RMS-kompatibilis alkalmazást be nem zárják, mert ezzel törlődik a visszavonási lista regisztrációja.

Ha például egy felhasználó olyan tartalmat próbál meg használni, amelynek a használati licence megköveteli az A entitás által kiállított visszavonási lista használatát, az RMS-kompatibilis alkalmazás letölti a visszavonási listát a használati licencben megadott URL-címről, majd regisztrálja azt. Az RMS ügyfél a kötési kérelem feldolgozásakor a visszavonási listán szereplő adatokat is figyelembe veszi.

A felhasználó nem zárja be az alkalmazást, úgy próbál meg használni egy másik tartalmat, amelynek szintén az A entitás állította ki a használati licencét. Bár ez a használati licenc nem tartalmazza feltételként a visszavonást, az A entitástól származó visszavonási lista ebben a pillanatban regisztrálva van a felhasználó számítógépén. Ebben az esetben az ügyfél összetevő megvizsgálja a visszavonási listát, és csak azt követően dolgozza fel a kötési kérelmet.

Ezt követően a felhasználó egy olyan tartalmat próbál meg használni, amelynek használati licencét a C entitás állította ki. A használati licencben nem szerepel feltételként a visszavonás. Mivel az ügyfélszámítógépen csak egyetlen visszavonási lista van regisztrálva, amelyet az A entitás bocsátott ki, az A entitás pedig nem szerepel a használati licenc bizalmi láncában, a kötésre semmiféle visszavonás sincs hatással.

Végül a felhasználó bezárja az RMS-kompatibilis alkalmazást, majd újra megnyitja a másodikként említett tartalmat, amely nem követelte meg a visszavonást. Mivel az A entitás által kiállított visszavonási lista regisztrációja törlődött az alkalmazás bezárásakor, az RMS ügyfél nem vizsgálja meg a listát a kötési kérelem feldolgozásának részeként.
