---
TOCTitle: 'Az RMS tanúsítványaival, kulcsaival és titkosításával kapcsolatos kérdések'
Title: 'Az RMS tanúsítványaival, kulcsaival és titkosításával kapcsolatos kérdések'
ms:assetid: 'ad8cc088-1dea-44c2-be68-9091129f0f12'
ms:contentKeyID: 18122724
ms:mtpsurl: 'https://technet.microsoft.com/hu-hu/library/Cc747725(v=WS.10)'
author: SharonSears
ms.author: SharonSears
---

Az RMS tanúsítványaival, kulcsaival és titkosításával kapcsolatos kérdések
==========================================================================

Az RMS tanúsítványaival, kulcsaival és titkosításával kapcsolatos kérdések
--------------------------------------------------------------------------

-   [Milyen titkosítási algoritmusokat használ az RMS?](#bkmk_10)
-   [Használ-e az RMS FIPS–kompatibilis titkosítást?](#bkmk_11)
-   [A tagok dinamikus kiértékeléséhez másképpen kell-e kezelni a használati licenceket az olyan közzétételi licenceknél vagy sablonoknál, amelyek egyedi felhasználók helyett terjesztési listáknak adnak jogokat?](#bkmk_12)
-   [Az RMS kioszkból való használatakor ideiglenes tartalomvédelmi fióktanúsítvány (RAC) kiadására kerül sor. Mennyiben különbözik ez a szokásos tartalomvédelmi fióktanúsítványtól? Hogyan érzékeli az RMS a kioszkból való használatot?](#bkmk_13)
-   [Mikor kell ideiglenes tartalomvédelmi fióktanúsítványt használni?](#bkmk_14)
-   [Kiállít-e az RMS X.509v3 tanúsítványokat?](#bkmk_15)
-   [Hol tárolja a rendszer az XrML tanúsítványokat?](#bkmk_16)
-   [Hol tárolja a rendszer a gép személyes/nyilvános kulcspárját?](#bkmk_17)
-   [Hol tárolja a rendszer az ügyfél személyes/nyilvános kulcspárját?](#bkmk_18)
-   [Az AES szimmetrikus algoritmus. Hogyan továbbíthatók a kulcsok biztonságosan a kiszolgáló és a felhasználó között?](#bkmk_19)

<span id="BKMK_10"></span>
#### Milyen titkosítási algoritmusokat használ az RMS?

Az RMS 2048 bites RSA-kulcsokat használ az RMS kiszolgáló, illetve 1024 bites RSA-kulcsokat a felhasználó és a gép kulcspárjához.

<span id="BKMK_11"></span>
#### Használ-e az RMS FIPS–kompatibilis titkosítást?

A Service Pack 1 vagy újabb csomaggal frissített RMS rendszerben az RMS ügyfélalkalmazással előállított kulcstárolók a FIPS kiértékelési eljárásnak megfelelő AES titkosítást használják, ha az ügyfélszoftvert Windows XP vagy Windows Server 2003 rendszerű számítógépre telepítették. A Windows 2000 rendszerű számítógépre azonban nem települ a FIPS szabvány szerinti AES függvénytár, így az itteni kulcstárolók nem FIPS-kompatibilisek.

<span id="BKMK_12"></span>
#### A tagok dinamikus kiértékeléséhez másképpen kell-e kezelni a használati licenceket az olyan közzétételi licenceknél vagy sablonoknál, amelyek egyedi felhasználók helyett terjesztési listáknak adnak jogokat?

A használati licenceket mindig egyedi felhasználóknak állítja ki a rendszer. Ha egy közzétételi licenc vagy sablon csoportot nevez meg, az RMS a használati licenc kiadásakor értékeli ki a csoporttagságot. Ha a licencet kérelmező felhasználó tagja a megnevezett csoportnak, a rendszer kiállítja a licencet a felhasználói identitásnak.

<span id="BKMK_13"></span>
#### Az RMS kioszkból való használatakor ideiglenes tartalomvédelmi fióktanúsítvány (RAC) kiadására kerül sor. Mennyiben különbözik ez a szokásos tartalomvédelmi fióktanúsítványtól? Hogyan érzékeli az RMS a kioszkból való használatot?

Az RMS-kompatibilis alkalmazásnak meg kell határoznia, hogy az RMS ügyféltől ideiglenes vagy szokásos tartalomvédelmi fióktanúsítványt kell-e igényelni. Erre a helyzetre nincs érzékelési módszer. A Microsoft Office 2003 például olyan RMS-kompatibilis alkalmazás, amely lehetővé teszi a felhasználónak a megfelelő tartalomvédelmi fióktanúsítvány kiválasztását.

Az ideiglenes és a szokásos tartalomvédelmi fióktanúsítvány közötti alapvető különbség a felhasználó biztonsági azonosítójának jelenlétében és az érvényességi időtartam megadásában van. Az ideiglenes tartalomvédelmi fióktanúsítványok nem tartalmazzák a felhasználó biztonsági azonosítóját, és az érvényességi időtartam percben adható meg. Az érvényességi időtartam alapértelmezett értéke itt 15 perc. A szokásos tartalomvédelmi fióktanúsítványok tartalmazzák a felhasználó biztonsági azonosítóját, és az érvényességi időtartam napban adható meg. Az érvényességi időtartam alapértelmezett értéke itt 365 nap.

<span id="BKMK_14"></span>
#### Mikor kell ideiglenes tartalomvédelmi fióktanúsítványt használni?

Az ideiglenes tartalomvédelmi fióktanúsítvány olyan felhasználóknak engedélyezi az RMS-védelemmel ellátott tartalom használatát, akik a következő feltételek valamelyikének megfelelő számítógépen dolgoznak:

-   A számítógép nem tagja azon RMS telepítés erdőjének, amelyből a tartalomvédelmi fióktanúsítványt szerezte.
-   A számítógép nem tagja annak az erdőnek, amelyben a felhasználói fiók található.
-   A felhasználónak nincs biztosítva, hogy később is ezt a számítógépet használhatja.

Ezeknek a feltételeknek megfelelnek például a repülőtereken, a nyilvános könyvtárakban és az internetkávézókban elhelyezett számítógépek.

<span id="BKMK_15"></span>
#### Kiállít-e az RMS X.509v3 tanúsítványokat?

Nem. Az RMS rendszerben kiállított XrML tanúsítványok felhasználók vagy szabályzat képviseletére szolgálnak, ami túlmutat az X.509v3 tanúsítványok hatókörén.

<span id="BKMK_16"></span>
#### Hol tárolja a rendszer az XrML tanúsítványokat?

Az RMS a következő XrML formátumú tanúsítványokat és licenceket tárolja az ügyfélszámítógépen.

-   Géptanúsítvány
    Fájlnév: CERT-Machine.drm fájl
    Hely: %USERPROFILE%\\Local Settings\\Application Data\\Microsoft\\DRM\\
-   Tartalomvédelmi fióktanúsítvány
    Fájlnév előtagja: GIC
    Hely: %USERPROFILE%\\Local Settings\\Application Data\\Microsoft\\DRM
-   Ügyfél-licencelői tanúsítvány
    Fájlnév előtagja: CLC
    Hely: %USERPROFILE%\\Local Settings\\Application Data\\Microsoft\\DRM
-   Használati licenc
    Fájlnév előtagja: EUL
    Hely: %USERPROFILE%\\Local Settings\\Application Data\\Microsoft\\DRM

> [!NOTE]
> Minden felhasználói fiókhoz egyetlen géptanúsítvány, GIC-fájl és CLC-fájl tartozik, de az elért egyes tartalmaknak megfelelően több EUL-fájl.

> [!NOTE]
> A Windows Vista® rendszerbe beépített RMS ügyfélnél a hely: %USERPROFILE%\\AppData\\Local\\Microsoft\\DRM.

<span id="BKMK_17"></span>
#### Hol tárolja a rendszer a gép személyes/nyilvános kulcspárját?

A gép személyes kulcsának tárolása biztonságos, a felhasználó bejelentkezési hitelesítő adataival és a gép konfigurációjával kapcsolatos kriptográfiai kulcsok védik.

<span id="BKMK_18"></span>
#### Hol tárolja a rendszer az ügyfél személyes/nyilvános kulcspárját?

A felhasználói fiókhoz tartozó kulcspárt a tartalomvédelmi fióktanúsítvány tárolja.

<span id="BKMK_19"></span>
#### Az AES szimmetrikus algoritmus. Hogyan továbbíthatók a kulcsok biztonságosan a kiszolgáló és a felhasználó között?

Szimmetrikus és nyilvános/személyes kulcsok egyaránt előfordulnak a rendszerben. A tartalom titkosítása szimmetrikus kulccsal történik, de az egyéb, felhasználóra, gépre és kiszolgálóra vonatkozó kulcsok nyilvános/személyes RSA-kulcsok. A szimmetrikus tartalomkulcs mindig titkosítva van a különböző licencekben: az RMS kiszolgáló nyilvános RSA-kulcsával a közzétételi licencekben, illetve a felhasználó nyilvános RSA-kulcsával a használati licencekben.
