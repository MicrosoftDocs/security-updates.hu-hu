---
TOCTitle: Megbízható közzétételi tartományok
Title: Megbízható közzétételi tartományok
ms:assetid: 'bca1c33a-d3ef-42b5-adbe-6e104979a71f'
ms:contentKeyID: 18122739
ms:mtpsurl: 'https://technet.microsoft.com/hu-hu/library/Cc747738(v=WS.10)'
author: SharonSears
ms.author: SharonSears
---

Megbízható közzétételi tartományok
==================================

Az RMS kiszolgálók alapértelmezés szerint nem állítanak ki használati licencet olyan közzétételi licenc ellenében, amelyet más fürtbe tartozó RMS kiszolgáló állított ki. Vannak azonban helyzetek, amikor nem oldható meg, hogy ugyanaz a kiszolgáló állítsa ki az adott tartalom közzétételi és használati licencét. Ez például akkor történhet meg, amikor adott RMS fürtöt üzemen kívül helyeznek, és egy másik veszi át a helyét, például azért, mert két vállalat egyesült. Ebben az esetben az RMS fürtnek képesnek kell lennie arra, hogy licenceket állítson ki a másik RMS fürt által kiállított közzétételi licencek ellenében.

Beállítható, hogy egy RMS fürt megbízzon egy másik RMS fürtön kiállított közzétételi licencekben, és ezek ellenében használati licencet állítson ki megbízható közzétételi tartomány létrehozása eredményeként. Ehhez importálni kell a másik kiszolgáló kiszolgálói licencelői tanúsítványát és személyes kulcsát, majd fel kell venni a kiszolgálót a megbízható közzétételi tartományok közé. Az importált személyes kulcsot csak az aláírt közzétételi licencek visszafejtésére használja a kiszolgáló, új licencek aláírására nem.

A megbízható felhasználói tartományokról és a lépésenkénti utasításokról a további tudnivalókat lásd a dokumentumgyűjtemény „RMS kiszolgáló működtetése” részében a „Megbízható közzétételi tartományok hozzáadása és eltávolítása” és a „Bizalmi szabályzatok kialakítása” témakörben.
