---
TOCTitle: A visszavonás és a kapcsolat nélküli szerzők
Title: A visszavonás és a kapcsolat nélküli szerzők
ms:assetid: 'a9cf0541-9101-4e90-9c56-7c1b9a8deca6'
ms:contentKeyID: 18122629
ms:mtpsurl: 'https://technet.microsoft.com/hu-hu/library/Cc747631(v=WS.10)'
---

A visszavonás és a kapcsolat nélküli szerzők
============================================

A védett tartalmat közzétevő szerzőknek használati licencre van szükségük ahhoz, hogy később dolgozhassanak a tartalmon. On-line közzétételnél a használati licenc megszerzése ugyanúgy történik, mint a védett tartalom bármely más felhasználójáénak esetében, azzal az eltéréssel, hogy a szerző alapértelmezés szerint teljes jogosultságot kap a tartalomhoz. Ha a közzétételi licenc használati feltételként megköveteli a visszavonási listát, az RMS-kompatibilis alkalmazás a hálózatról letölti azt.

Ha viszont a szerző nem áll kapcsolatban a vállalati hálózattal, nem tudja ilyen egyszerűen beszerezni a visszavonási listát. A helyzet kezelésére a kapcsolat nélküli közzétételhez használt ügyfél-licencelői tanúsítvány a közzétételi licencen kívül kiállít egy különleges típusú licencet is, amelynek elnevezése tulajdonosi licenc. A tulajdonosi licenc módot ad a szerzőnek arra, hogy annak védelemmel történő ellátása után is használhassa a tartalmat. Ha a tartalomhoz kapcsolt jogmegadási sablon meg is követeli a visszavonási listát, a tulajdonosi licenc mégsem tartalmazza a visszavonási listára vonatkozó feltételt. Így a hálózathoz nem kapcsolódó szerzők közzétételét követően is tovább dolgozhatnak a tartalmon, anélkül hogy ehhez be kellene szerezniük a megkövetelt visszavonási listát.
