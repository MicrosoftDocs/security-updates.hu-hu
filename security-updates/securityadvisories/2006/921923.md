---
TOCTitle: 921923
Title: Microsoft biztonsági tanácsadó 921923
ms:assetid: 921923
ms:contentKeyID: 61227622
ms:mtpsurl: 'https://technet.microsoft.com/hu-HU/library/921923(v=Security.10)'
author: SharonSears
ms.author: SharonSears
---



Microsoft biztonsági tanácsadó 921923
=====================================

A Távelérési csatlakozáskezelő szolgáltatás biztonsági résének kihasználását lehetővé tévő leírás
-------------------------------------------------------------------------------------------------

Közzétéve: 2006. június 23.

A Microsoft tudomására jutott, hogy az interneten nyilvánosságra került az [MS06-025](http://technet.microsoft.com/security/bulletin/ms06-025) biztonsági közlemény által javított biztonsági rést kihasználásának lehetőségét részletesen bemutató leírás. A Microsoftnak jelenleg nincs tudomása arról, hogy a leírásban foglaltak alkalmazása a felhasználókra bármilyen hatással is lenne. A Microsoft ugyanakkor folytatja a helyzet elemzését, hogy szükség esetén elláthassa ügyfeleit a szükséges útmutatásokkal és tudnivalókkal.  
A programkóddal kapcsolatos vizsgálatok kiderítették, hogy a probléma nem érinti azon felhasználókat, akik telepítették számítógépükre az [MS05-025](http://technet.microsoft.com/security/bulletin/ms06-025) közleményben részletezett frissítéseket.  A Microsoft a továbbiakban is azt ajánlja ügyfeleinek, hogy a Windows automatikus frissítések engedélyezésével alkalmazzák a frissítéseket az érintett termékeken.  
A Microsoft csalódottságát fejezi ki, amiért egyes biztonsági elemzők szakítottak a nyilvánosan elfogadott iparági gyakorlattal, amely szerint a frissítések közzétételi idejének közelében visszatartják a biztonsági résekkel kapcsolatos adatokat, és közzétették a rosszindulatú kódot, így potenciálisan kárt okozhattak a számítógép-használóknak. Továbbra is bátorítjuk a biztonsági elemzőket, hogy felelősségteljesen tegyék közzé a biztonsági résekkel kapcsolatos információkat, és hagyjanak időt a felhasználóknak a frissítések telepítésére, így ne segítsék a bűnözőket a szoftverek biztonsági réseinek kihasználásában.

A hibát enyhítő tényezők:

-   Az [MS05-025](http://technet.microsoft.com/security/bulletin/ms06-025) biztonsági frissítést telepítő felhasználókat nem érinti a biztonsági rés.
-   A biztonsági rés elsődlegesen a Windows 2000 rendszereket érinti. A Windows 2000 rendszer felhasználóinak haladéktalanul telepíteniük kell az [MS06-025](http://technet.microsoft.com/security/bulletin/ms06-025) biztonsági frissítést vagy le kell tiltaniuk a RASMAN-szolgáltatást.
-   Windows XP Service Pack 2, Windows Server 2003 és Windows Server 2003 Service Pack 1 rendszeren a támadónak a biztonsági rés kihasználásához érvényes bejelentkezési adatokkal kell rendelkeznie.
-   Ez a probléma nem érinti a Windows 98, Windows 98 SE, vagy Windows Millennium rendszereket.

### Általános tudnivalók

Áttekintés
----------


**A tanácsadó közlemény célja:** Értesítés a biztonsági frissítésről, amely segít a fenyegetés elleni védelemben.

**A tanácsadó közlemény állapota:** Mivel ezzel a problémával már foglalkozott az [MS05-025](http://technet.microsoft.com/security/bulletin/ms06-025) számú biztonsági közlemény, nincs szükség további frissítésre.

**Javaslat:** Telepítse az [MS06-025](http://technet.microsoft.com/security/bulletin/ms06-025) biztonsági frissítést a biztonsági rés kiküszöbölésére.

| Hivatkozások             | Azonosítás                                                                       |
|--------------------------|----------------------------------------------------------------------------------|
| **CVE-hivatkozás**       | [CVE-2006-2370](http://www.cve.mitre.org/cgi-bin/cvename.cgi?name=cve-2006-2370) |
|                          | [CVE-2006-2371](http://www.cve.mitre.org/cgi-bin/cvename.cgi?name=cve-2006-2371) |
| **Biztonsági közlemény** | [MS06-025](http://technet.microsoft.com/security/bulletin/ms06-025)              |

A tanácsadó a következő szoftvereket tárgyalja.

|                                                                                                                                        |
|----------------------------------------------------------------------------------------------------------------------------------------|
|                                                                                                                                        |
| Microsoft Windows 2000 Service Pack 4                                                                                                  |
| Microsoft Windows XP Service Pack 1 és Microsoft Windows XP Service Pack 2                                                             |
| Microsoft Windows XP Professional x64 Edition                                                                                          |
| Microsoft Windows Server 2003 és Microsoft Windows Server 2003 Service Pack 1                                                          |
| Microsoft Windows Server 2003 Itanium alapú rendszerekhez és Microsoft Windows Server 2003 SP1 rendszerrel Itanium alapú rendszerekhez |
| Microsoft Windows Server 2003 x64 Edition                                                                                              |

Gyakran ismételt kérdések
-------------------------


**Mire terjed ki a tanácsadó hatása?**  
A Microsoft tudomására jutott az [MS06-025](http://technet.microsoft.com/security/bulletin/ms06-025) számú Microsoft biztonsági közlemény által javított biztonsági rés kihasználását lehetővé tévő kód nyilvánosságra hozatala. A probléma az „Áttekintés” részben felsorolt szoftvereket érinti.

**Olyan biztonsági résről van szó, amelyhez a Microsoftnak biztonsági frissítést kell kiadnia?**  
Nem. Az [MS05-025](http://technet.microsoft.com/security/bulletin/ms06-025) biztonsági frissítést telepítő felhasználókat nem érinti a biztonsági rés. További frissítésre nincs szükség.

**Mi okozza a fenyegetést?**  
Ellenőrizetlen puffer az Útválasztás és távelérés technológiákban, mely kiemelten érinti a Távelérési csatlakozáskezelő szolgáltatást (RASMAN).

**Mi a szolgáltatás feladata?**  
A Távelérési csatlakozáskezelő olyan szolgáltatás, mely a távoli kiszolgálóval létesített kapcsolat részleteit kezeli. A szolgáltatás továbbá állapotinformációkat nyújt az ügyfélnek a csatlakozási művelet közben. A Távelérési csatlakozáskezelő automatikusan elindul, amikor az alkalmazás betölti a RASAPI32.DLL fájlt.

**Mire használhatja ezt a funkciót a támadó?**  
A biztonsági rést kihasználó támadó teljes mértékben átveheti az érintett rendszer vezérlését.

**Ismertek e az MS06-025 Microsoft biztonsági frissítés telepítése esetén fellépő problémák?**  
A [Microsoft Tudásbázis 911280](http://support.microsoft.com/kb/911280) számú cikkében olvasható, hogy a felhasználók a biztonsági frissítés telepítésekor milyen ismert problémákkal találkozhatnak. A tudásbázisban bemutatott problémák csak azokat a felhasználókat érintik, akik az eszközök párba rendezésére parancsfájlokat használó telefonos kapcsolatot, tiltóbiteket vagy csatlakozás utáni terminálablakot vagy telefonos parancsfájlkezelést használnak. Ha nem a felsorolt betárcsázós eljárásokat használja, a frissítést haladéktalanul telepítse.

Javasolt műveletek
------------------


Ha telepítette az [MS06-025](http://technet.microsoft.com/security/bulletin/ms06-025) közlemény részét képező frissítést, a szóban forgó biztonsági réssel szemben már védettséget élvez. Ha nem telepítette a frissítést, és érinti a [Microsoft Tudásbázis 911280 számú](http://support.microsoft.com/kb/911280) cikkében említett bármely probléma, javasolt, hogy kapcsolja ki a Távelérési csatlakozáskezelő szolgáltatást.

-   **Leállítja a Távelérési csatlakozáskezelő szolgáltatást**

    A Távelérési csatlakozáskezelő letiltásával megvédheti az érintett rendszert a biztonsági rés kihasználására irányuló kísérletekkel szemben. A Távelérési csatlakozáskezelő (RASMAN) szolgáltatás letiltásához tegye a következőt:

    1.  Kattintson a **Start** menü **Vezérlőpult** elemére.Másik megoldásként mutasson a **Beállítások** pontra, majd kattintson a **Vezérlőpult** elemre.
    2.  Kattintson duplán a **Felügyeleti eszközök** ikonra.
    3.  Kattintson duplán a **Szolgáltatások** elemre.
    4.  Kattintson duplán a következőre: **Távelérési csatlakozáskezelő**
    5.  Az **Indítási típus** listában válassza a **Letiltva** lehetőséget.
    6.  Kattintson a **Stop**, majd az **OK** gombra.

    A távelérési csatlakozáskezelő szolgáltatást (RASMAN) úgy is leállíthatja és letilthatja, hogy a parancssorba a következő parancsot írja be:

    `sc stop rasman & sc config rasman start= disabled`

    **A megoldás hatása:** Amennyiben letiltja a távoli hozzáférési szolgáltatást, nem tud majd a helyi és hálózati hostoknak útválasztási szolgáltatásokat nyújtani. Emiatt ezt a megoldást csak azokon a rendszereken ajánljuk, amelyek nem kívánják meg az RASMAN szolgáltatás használatát az útválasztási és távoli hozzáférési műveletekhez.

-   **Tiltsa le a tűzfalon keresztül:**

    -   a 135-ös, a 137-es, a 138-as és a 445-ös UDP-portot, valamint a 135-ös, a 139-es, a 445-ös és az 593-as TCP-portot;
    -   az összes kéretlen bejövő forgalmat az 1024 számú feletti portokon;
    -   az összes speciálisan konfigurált RPC-portot;

    A rendszer ezeket a portokat használja az RPC szolgáltatással való kapcsolat létrehozására. E portok letiltása megakadályozza, hogy a tűzfal mögötti rendszereken a támadók a biztonsági rést kihasználják. Ne felejtse el letiltani az összes speciálisan konfigurált RPC-portot a távoli rendszeren. Azt javasoljuk, hogy az internet felől bejövő összes kéretlen adatforgalmat tiltsa le, ezzel megakadályozhatja a más portokon keresztüli esetleges támadásokat. Ha többet szeretne tudni az RPC által használt portokról, látogasson el erre a [webhelyre](http://go.microsoft.com/fwlink/?linkid=21312).

-   **A biztonsági rés hálózatalapú támadásainak kivédésére használjon személyes tűzfalat, például az** [**Internetkapcsolat tűzfala szolgáltatást**](http://go.microsoft.com/fwlink/?linkid=33335)**, amely a Windows XP és a Windows Server 2003 rendszerben található.**

    Az Internetkapcsolat tűzfala szolgáltatás a Windows XP és a Windows Server 2003 operációs rendszerben való használatával alapértelmezés szerint letiltható a kéretlen bejövő forgalom. Javasoljuk az internetről érkező teljes kéretlen bejövő forgalom zárolását. A Windows XP Service Pack 2 rendszerben ennek a szolgáltatásnak a neve Windows tűzfal.

    Az Internetkapcsolat tűzfala szolgáltatás bekapcsolása a Hálózat beállítása varázslóval:

    1.  Kattintson a **Start** menü **Vezérlőpult** parancsára.
    2.  Az alapértelmezett kategórianézetben kattintson a **Hálózati és internetes kapcsolatok**, majd **Az internetkapcsolat létrehozása vagy beállításainak módosítása** hivatkozásra. Az Internetkapcsolat tűzfala úgy engedélyezhető, hogy a Hálózat beállítása varázslóban egy, az internettel közvetlen kapcsolatot feltételező konfigurációt ad meg.

    Az Internetkapcsolat tűzfala szolgáltatás kézi beállítása egy kapcsolathoz:

    1.  Kattintson a **Start** menü **Vezérlőpult** parancsára.
    2.  **Az alapértelmezett kategórianézetben kattintson aHálózati és internetes kapcsolatok**, majd a Hálózati kapcsolatok hivatkozásra.
    3.  Kattintson jobb gombbal arra a kapcsolatra, amelynél engedélyezni kívánja az Internetkapcsolat tűzfala szolgáltatást, majd válassza a **Tulajdonságok** parancsot.
    4.  Kattintson a **Speciális** fülre.
    5.  **Jelölje be aVédem a számítógépet és a hálózatot, korlátozom vagy letiltom a hozzáférést az internetről** jelölőnégyzetet, majd kattintson az OK gombra.

    **Megjegyzés**: Ha engedélyezni szeretné egyes programok vagy szolgáltatások használatát a tűzfalon keresztül, kattintson a **Beállítások** gombra a **Speciális** lapon, és válassza ki a kívánt programokat, protokollokat és szolgáltatásokat.

-   Ha úgy véli, hogy gépét fertőzés érte, vegye fel a kapcsolatot a helyi FBI-irodával, vagy küldje e-mailben problémája leírását az [Internetes Csalások Bejelentőközpontja honlapjáról](http://www.ifccfbi.gov/index.asp). Az Egyesült Államokon kívüli ügyfeleink forduljanak a helyi hatóságokhoz.
-   Azok az Amerikai Egyesült Államokban és Kanadában élő felhasználók, akik úgy vélik, érinti őket ez a lehetséges biztonsági rés, műszaki segítséget igényelhetnek a Microsoft terméktámogatási szolgáltatásától, az 1-866-PCSAFETY telefonszámon. A biztonsági frissítésekkel és vírusokkal kapcsolatos hívások ingyenesek." A terméktámogatási szolgáltatás más országokban a [Biztonsággal kapcsolatos kérdésekkel foglalkozó segítségnyújtás otthoni felhasználóknak című weboldalon](http://support.microsoft.com/security) felsorolt módszerekkel érhető el.
    A felhasználóknak a Microsoft által kiadott legújabb biztonsági frissítéseket kell telepíteniük, hogy a rendszerük védett legyen az esetleges támadásokkal szemben. Az Automatikus frissítést engedélyező felhasználók automatikusan megkapnak minden Windows frissítést. A biztonsági frissítésekről további információt a [Microsoft biztonsági kérdésekkel foglalkozó webhelyén](http://www.microsoft.com/my%20documents/www.microsoft.com/security) találhat.
-   A biztonságos internetezésről további információt a [Microsoft Biztonság honlapon](http://www.microsoft.com/security) talál.
-   **Tartsa naprakészen Windows rendszerét**

    A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Windows Update webhelyre](http://windowsupdate.microsoft.com/), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.

### Egyéb információ

**További tudnivalók:**

-   Ezen a [weboldalon](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) található űrlap kitöltésével visszajelzést küldhet.
-   Az Amerikai Egyesült Államokban és Kanadában technikai segítség igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, hogy nemzetközi támogatási kérdéseivel hogyan fordulhat a Microsofthoz.
-   A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

&ndash;&nbsp;&nbsp;&nbsp;&nbsp;2006. június 23. Tanácsadó közzététele

*Built at 2014-04-18T01:50:00Z-07:00*
