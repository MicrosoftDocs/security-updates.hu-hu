---
TOCTitle: 921365
Title: Microsoft biztonsági tanácsadó 921365
ms:assetid: 921365
ms:contentKeyID: 61227621
ms:mtpsurl: 'https://technet.microsoft.com/hu-HU/library/921365(v=Security.10)'
---

Security Advisory

Microsoft biztonsági tanácsadó 921365
=====================================

Az Excel biztonsági rése távolról történő kódfuttatást tehet lehetővé
---------------------------------------------------------------------

Közzétéve: 2006. június 19. | Frissítve: 2006. június 21.

A Microsoft a Microsoft Excel 2003, Excel Viewer 2003, Excel 2002, Excel 2000, Microsoft Excel 2004 for Mac és Microsoft Excel v. X for Mac alkalmazásokat ért támadásokkal kapcsolatos bejelentéseket tanulmányozza. A támadás sikerességéhez a felhasználónak e-mail üzenethez csatolt vagy egyéb módon hozzá eljuttatott kártékony Excel fájlt kell megnyitnia.

A legjobb, ha mindig különleges elővigyázatosságot tanúsít a nem kért csatolt fájlok megnyitásakor, akár ismert, akár ismeretlen forrásból érkeznek. A Microsoft bővítette a [Windows Live Safety Center](http://safety.live.com/) központot a biztonsági rést kihasználó kártékony programok eltávolításával és észlelésével kapcsolatos ismertetéssel.

A Microsoft aktív együttműködést folytat a Microsoft Security Response Alliance partnerekkel az észlelések finomítása és a támadások kiküszöbölése vonatkozásában.

Az Amerikai Egyesült Államokban és Kanadában az érintett ügyfelek technikai segítséget igényelhetnek a [Microsoft terméktámogatási szolgáltatásától](http://go.microsoft.com/fwlink/?linkid=21131), amelynek telefonszáma 1-866-PCSAFETY. A biztonsági frissítésekkel kapcsolatos hívások ingyenesek.

Más országokban a helyi Microsoft-képviseletek nyújtanak támogatást. A biztonsági frissítésekkel kapcsolatos hívások ingyenesek. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.

A vizsgálat befejezése után a Microsoft megteszi a szükséges lépéseket a felhasználók védelme érdekében. A felhasználói igényektől függően egy biztonsági frissítés kiadására is sor kerülhet a havonta megjelenő biztonsági frissítéseken keresztül, vagy egy rendkívüli biztonsági frissítés formájában.

### Általános tudnivalók

Áttekintés
----------

<span></span>
**A tanácsadó közlemény célja:** Az ügyfelek értesítése a nyilvánosságra került biztonsági résről. További információ a biztonsági tanácsadó javasolt műveletekkel, lehetséges megoldásokkal és enyhítő tényezőkkel foglalkozó részében olvasható.

**A tanácsadó közlemény állapota:** Probléma megerősítve; tervezett biztonsági frissítés.

**Javaslat:** Ne nyisson meg és ne mentsen el megbízhatatlan forrásokból származó Microsoft Excel fájlokat. Ez a biztonsági rés akkor használható ki, ha a felhasználó fájlt nyit meg.

| Hivatkozások       | Azonosítás    |
|--------------------|---------------|
| **CVE-hivatkozás** | CVE-2006-3059 |

A tanácsadó a következő szoftvereket tárgyalja.

|                              |
|------------------------------|
| Érintett szoftverek          |
| Microsoft Excel 2003         |
| Microsoft Excel Viewer 2003  |
| Microsoft Excel 2002         |
| Microsoft Excel 2000         |
| Microsoft Excel 2004 for Mac |
| Microsoft Excel v. X for Mac |

Gyakran ismételt kérdések
-------------------------

<span></span>
**Mire terjed ki a tanácsadó hatása?**
A Microsoft tudomására jutott a Microsoft Excel alkalmazást, a Microsoft Office programcsalád egyik összetevőjét érintő biztonsági rés. Ez a biztonsági rés az „Áttekintés” részben leírt szoftvereket érinti.

**Olyan biztonsági résről van szó, amelyhez a Microsoftnak biztonsági frissítést kell kiadnia?**
A Microsoft rövidesen befejezi a Microsoft Excel biztonsági rését megszüntető frissítésen végzett műveleteket.

**Mi okozza a biztonsági rést?**
A Microsoft Excel memóriakezelési módszere helytelen.

**Hogyan használhatja ki a támadó a biztonsági rést?**
Internetes támadás esetén a támadónak olyan webhelyet kell üzemeltetnie, amely a biztonsági rés kihasználását lehetővé tevő Excel fájlt tartalmaz. A támadónak nincs lehetősége arra, hogy a felhasználót a rosszindulatú kódot tartalmazó webhely megnyitására kényszerítse. Ehelyett a támadóknak saját webhelyükre kell csábítaniuk a felhasználókat, ezt pedig rendszerint egy kifejezetten ezt a célt szolgáló hivatkozás segítségével érik el.
E-mailes támadási esetnél a támadó úgy próbálja kihasználni a biztonsági rést, hogy egy speciálisan kialakított fájlt küld a felhasználónak, és meg akarja nyittatni vele.

**A Microsoft Office Excel mely verzióira vonatkozik a tanácsadó?**
A tanácsadó a Microsoft Excel 2003, Excel Viewer 2003, Excel 2002, Excel 2000, Microsoft Excel 2004 for Mac, és a Microsoft Excel v. X for Mac alkalmazásokat érinti.

A Microsoft Excel távoli kódvégrehajtást lehetővé tévő biztonsági rését enyhítő tényezők:
-----------------------------------------------------------------------------------------

<span></span>
-   A biztonsági rést kihasználó támadó a helyi felhasználóval egyező hozzáférést nyer a rendszerhez. A kevesebb jogosultsággal bíró fiókkal rendelkező felhasználók esetében kisebb lehet az érintettség, mint a rendszergazdai jogosultságokkal rendelkezők esetén.
-   Excel 2002 és Excel 2003 alkalmazásoknál a biztonsági rés automatikusan nem használható ki e-mail útján. A sikeres támadáshoz a felhasználónak az e-mail mellékletként küldött fájl **megnyitására,mentésére** vagy a **művelet visszautasítására** kell kattintania.
-   A biztonsági rést webalapú támadással automatikusan nem lehet kihasználni. A támadónak olyan webhelyet kell üzemeltetnie, amely a biztonsági rés kihasználását lehetővé tevő Office fájlt tartalmaz. A támadónak nincs lehetősége arra, hogy a felhasználót a rosszindulatú kódot tartalmazó webhely megnyitására kényszerítse. Ehelyett a támadóknak saját webhelyükre kell csábítaniuk a felhasználókat, ezt pedig rendszerint egy kifejezetten ezt a célt szolgáló hivatkozás segítségével érik el.

**Megjegyzés** Az Excel 2000 dokumentum megnyitása előtt nem kéri a felhasználót **megnyitásra**, **mentésre** vagy **a művelet visszautasítására**.

Lehetséges megoldások a Microsoft Excel távoli kódvégrehajtást lehetővé tévő biztonsági résének megszüntetésére
---------------------------------------------------------------------------------------------------------------

<span></span>
A Microsoft az alábbi megoldásokat tesztelte. Jóllehet ezek a megoldások magát a biztonsági rést nem szüntetik meg, segítenek kivédeni az ismert támadási módszereket. Ha egy megoldási javaslat csökkenti a funkcionalitást, azt a következő fejezetben jelezzük.

#### Az Excel 2003 alkalmazásnál akadályozza meg az Excel helyreállítási funkcióját. Ehhez módosítania kell a Excel Resiliency rendszerleíró kulcs hozzáférés-szabályozási listáját.

A biztonsági rést az Excel helyreállítási módjában lehet kihasználni. Az Excel helyreállítási módjának letiltása megakadályozza a biztonsági rést az Excel 2003 alkalmazásban. Az Excel helyreállítási módba való belépésének megakadályozásához módosítania kell a hozzáférés-szabályozási listák beállításait a rendszerleíróadatbázis-szerkesztővel, vagy a csoportházirend segítségével távolítsa el az összes felhasználói fiók rendszerleíró adatbázishoz való hozzáférési lehetőségét. A művelet manuális elvégzéséhez a következő lépéseket kell végrehajtania:

**Megjegyzés:** A Rendszerleíróadatbázis-szerkesztő helytelen használata komoly hibákat okozhat, amelyek az operációs rendszer újratelepítését tehetik szükségessé. A Microsoft nem garantálja, hogy a Rendszerleíróadatbázis-szerkesztő helytelen használatából fakadó hibák megoldhatók. A Rendszerleíróadatbázis-szerkesztőt csak saját kockázatára használhatja. A rendszerleíró adatbázis szerkesztésével kapcsolatos tudnivalókat megtalálja a Rendszerleíróadatbázis-szerkesztő (Regedit.exe) segédprogram súgójának „Kulcsok és értékek módosítása”, valamint a Regedt32.exe program súgójának „Információk törlése és hozzáadása a rendszerleíró adatbázisban” és „A rendszerleíró adatbázis információinak szerkesztése” című témakörében.

**Megjegyzés:** Szerkesztés előtt célszerű biztonsági másolatot készíteni a rendszerleíró adatbázisról.

**Windows 2000 rendszerben**

**Megjegyzés**: Jegyezze fel a párbeszédpanelben felsorolt engedélyeket, hogy a későbbiekben vissza tudja őket állítani alapértékre

1.  Kattintson a **Start** menü **Futtatás** parancsára, írja be a **regedt32** parancsot, végül kattintson az **OK** gombra.
2.  Bontsa ki a következő menüelemeket: **HKEY\_CURRENT\_USER**, **Szoftver,Microsoft**, **Office**, **11.0**, majd **Excel**, és kattintson az **Önhelyreállítás** gombra. Ha a kulcs nem létezik, hozza létre.
3.  Jelölje ki ezt a kulcsot, kattintson a **Biztonság** elemre, majd az **Engedélyek** lehetőségre.
4.  Törölje az **Engedélyek öröklésének engedélyezése a szülőtől** négyzet jelölését. Ezután a rendszer arra kéri, hogy kattintson a **Másolás**, **Eltávolítás**, vagy **Mégse** elemre. Kattintson az **Eltávolítás** lehetőségre, majd az **OK** gombra.
5.  Kap egy üzenetet, mely szerint senki nem férhet hozzá a rendszerleíró kulcshoz. Amikor a rendszer kéri, kattintson az **Igen** válaszra.

**Windows XP Service Pack 1 vagy újabb operációs rendszereknél**

**Megjegyzés**: Jegyezze fel a párbeszédpanelben felsorolt engedélyeket, hogy a későbbiekben vissza tudja őket állítani alapértékre

1.  Kattintson a **Start** menü **Futtatás** parancsára, a megjelenő párbeszédpanelen lévő mezőbe írja be a „**regedit**” parancsot (idézőjelek nélkül), és kattintson az **OK** gombra.
2.  Bontsa ki a következő menüelemeket: **HKEY\_CURRENT\_USER**, **Szoftver,Microsoft**, **Office**, **11.0**, majd **Excel**, és kattintson az **Önhelyreállítás** gombra. Ha a kulcs nem létezik, hozza létre.
3.  Kattintson a **Szerkesztés** beállításra, és a **Engedélyek** elemre.
4.  Kattintson a **Speciális** elemre.
5.  Törölje **Az örökölt engedélyek alkalmazása. Az ezen a párbeszédpanelen megadott engedélyek mellett az örökölt engedélyek is érvényesek lesznek** négyzet jelölését. Ezután a rendszer arra kéri, hogy kattintson a **Másolás**, **Eltávolítás**, vagy **Mégse** elemre. Kattintson az **Eltávolítás** lehetőségre, majd az **OK** gombra.
6.  Kap egy üzenetet, mely szerint senki nem férhet hozzá a rendszerleíró kulcshoz. Kattintson az **Igen** elemre, majd az **OK** elemre a rendszerleíró kulcs **Engedélyek** párbeszédpanelének bezárásához.

**A megoldás hatása:** Az Excel dokumentum-helyreállítás módban a hibás Excel dokumentumokat segít megnyitni. A megoldás műveleteinek elvégzését követően az Excel nem kísérli meg a hibás dokumentumok helyreállítását, és lehetséges, hogy hibás dokumentum megnyitása után nem áll vissza helyesen. Ha az Excel egy hibás Excel dokumentum megnyitása után instabillá válik, a Feladatkezelőben zárja be az összes Excel folyamatot, majd indítsa újra az Excel alkalmazást.

#### Az Excel dokumentumok közvetlen vállalati hozzáférésének megakadályozásához tiltsa le az összes Excel fájltípust az e-mail átjárón.

**Megjegyzés** Ezzel az egyéb alapú (pl. webes) támadások nem hárulnak el.

A következő, a biztonsági rést kihasználására alkalmas Excel fájltípusokat a hálózaton le kell tiltani.

**xls, xlt, xla, xlm, xlc, xlw, uxdc, csv, iqy, dqy, rqy, oqy, xll, xlb, slk, dif, xlk, xld, xlshtml, xlthtml, xlv**

#### Tiltsa le az alkalmazás azon funkcióját, amely az Excel dokumentumokat az Outlookban mellékletként nyitja meg

Az Excel dokumentumok az Excel alkalmazásban automatikusan megnyithatóak e-mail mellékletként, ha a felhasználó Excel dokumentumokat betölteni kísérlő weboldalakra látogat el, vagy a fájlrendszerből és megosztott fájlok közül dupla kattintással próbálja meg megnyitni a dokumentumot. A következő rendszerleíró kulcsok törlése megakadályozza a hasonló támadásokat, mivel kiküszöböli, hogy az Excel dokumentumok közvetlenül az Excelből töltődjenek be. A kulcsok törléséhez kövesse a következő lépéseket:

**Megjegyzés** Bár a biztonsági rés megtalálható az Excel Viewer 2003, Excel 2002 és Excel 2000 alkalmazásokban, a mostanában ismertté vált támadások nem érintették ezeket a rendszereket.

**Megjegyzés:** A Rendszerleíróadatbázis-szerkesztő helytelen használata komoly hibákat okozhat, amelyek az operációs rendszer újratelepítését tehetik szükségessé. A Microsoft nem garantálja, hogy a Rendszerleíróadatbázis-szerkesztő helytelen használatából fakadó hibák megoldhatók. A Rendszerleíróadatbázis-szerkesztőt csak saját kockázatára használhatja. A rendszerleíró adatbázis szerkesztésével kapcsolatos tudnivalókat megtalálja a Rendszerleíróadatbázis-szerkesztő (Regedit.exe) segédprogram súgójának „Kulcsok és értékek módosítása”, valamint a Regedt32.exe program súgójának „Információk törlése és hozzáadása a rendszerleíró adatbázisban” és „A rendszerleíró adatbázis információinak szerkesztése” című témakörében.
.

1.  **Windows 2000 rendszerben**
    Kattintson a **Start** menü **Futtatás** parancsára, a megjelenő párbeszédpanelen lévő mezőbe írja be a „**regedt32**” parancsot (idézőjelek nélkül), és kattintson az **OK** gombra.

    **Windows XP Service Pack 1 vagy újabb operációs rendszer esetén**
    Kattintson a **Start** elemre, majd a **Futtatás** parancsra, írja be a „**regedit**” parancsot (idézőjel nélkül), végül kattintson az **OK** gombra.

2.  Jelölje ki egyesével az alábbi felsorolás rendszerleíró kulcsait.
3.  Kattintson a jobb gombbal az egyes fájlokra, válassza a **Törlés** elemet, majd az **Igen** lehetőségre kattintva erősítse meg a törlési szándékot.

    **Megjegyzés**: Lehetséges, hogy a rendszertől függően a következő kulcsok némelyike nem létezik.

    **Megjegyzés** A kulcsok törlése előtt ajánlott róluk biztonsági másolatot készíteni.

    **HKEY\_CLASSES\_ROOT\\Excel.Addin\\shell**
    **HKEY\_CLASSES\_ROOT\\Excel.Backup\\shell**
    **HKEY\_CLASSES\_ROOT\\Excel.Chart\\shell**
    **HKEY\_CLASSES\_ROOT\\Excel.Chart.8\\shell**
    **HKEY\_CLASSES\_ROOT\\Excel.CSV\\shell**
    **HKEY\_CLASSES\_ROOT\\Excel.DIF\\shell**
    **HKEY\_CLASSES\_ROOT\\Excel.Macrosheet\\shell**
    **HKEY\_CLASSES\_ROOT\\Excel.Sheet.8\\shell**
    **HKEY\_CLASSES\_ROOT\\Excel.SLK\\shell**
    **HKEY\_CLASSES\_ROOT\\Excel.Template\\shell**
    **HKEY\_CLASSES\_ROOT\\Excel.Workspace\\shell**
    **HKEY\_CLASSES\_ROOT\\Excel.XLL\\shell**
    **HKEY\_CLASSES\_ROOT\\Excelhtmlfile\\shell**
    **HKEY\_CLASSES\_ROOT\\Excelhtmltemplate\\shell**
    **HKEY\_CLASSES\_ROOT\\.xls**
    **HKEY\_CLASSES\_ROOT\\.xlt**
    **HKEY\_CLASSES\_ROOT\\.xla**
    **HKEY\_CLASSES\_ROOT\\.xlm**
    **HKEY\_CLASSES\_ROOT\\.xlc**
    **HKEY\_CLASSES\_ROOT\\.xlw**
    **HKEY\_CLASSES\_ROOT\\.uxdc**
    **HKEY\_CLASSES\_ROOT\\.csv**
    **HKEY\_CLASSES\_ROOT\\.iqy**
    **HKEY\_CLASSES\_ROOT\\.dqy**
    **HKEY\_CLASSES\_ROOT\\.rqy**
    **HKEY\_CLASSES\_ROOT\\.oqy**
    **HKEY\_CLASSES\_ROOT\\.xll**
    **HKEY\_CLASSES\_ROOT\\.xlb**
    **HKEY\_CLASSES\_ROOT\\.slk**
    **HKEY\_CLASSES\_ROOT\\.dif**
    **HKEY\_CLASSES\_ROOT\\.xlk**
    **HKEY\_CLASSES\_ROOT\\.xld**
    **HKEY\_CLASSES\_ROOT\\.xlshtml**
    **HKEY\_CLASSES\_ROOT\\.xlthtml**
    **HKEY\_CLASSES\_ROOT\\.xlv**
    **HKEY\_CLASSES\_ROOT\\ExcelViewer.Chart.8\\shell**
    **HKEY\_CLASSES\_ROOT\\ExcelViewer.Macrosheet\\shell**
    **HKEY\_CLASSES\_ROOT\\ExcelViewer.Sheet.8\\shell**
    **HKEY\_CLASSES\_ROOT\\ExcelViewer.Template\\shell**
    **HKEY\_CLASSES\_ROOT\\ExcelViewer.Workspace\\shell**

    **A megoldás hatása:** Az Excel dokumetumok többé nem nyithatóak meg az Excel alkalmazáson kívül. Excel dokumentumok megnyitásához indítsa el az Excel alkalmazást, majd használja a **Fájl** és a **Megnyitás** parancsot.

#### Ne nyisson meg és ne mentsen nem megbízható forrásból származó Excel fájlokat.

Ez a biztonsági rés akkor használható ki, amikor a felhasználó egy különlegesen kialakított Excel fájlt nyit meg. A megbízható forrásból származó vagy már tudottan biztonságos Excel fájlok továbbra is használhatóak.

Javasolt műveletek
------------------

<span></span>
-   **A számítógép védelme**

    Továbbra is bíztatjuk ügyfeleinket, hogy kövessék A számítógép védelme útmutatásait a tűzfal használatával kapcsolatban, töltsék le a szoftverfrissítéseket és telepítsenek víruskereső szoftvereket. Ügyfeleink többet is megtudhatnak ezekről a lépésekről, ha meglátogatják [A számítógép védelme webhelyet](http://www.microsoft.com/protect).

-   A biztonságos internetezésről további információt a [Microsoft Biztonság honlapon](http://www.microsoft.com/security) talál.
-   Ha úgy véli, hogy gépét fertőzés érte, vegye fel a kapcsolatot a helyi FBI-irodával, vagy küldje e-mailben problémája leírását az [Internetes Csalások Bejelentő Központja honlapjáról](http://www.ifccfbi.gov/index.asp). Az Egyesült Államokon kívüli ügyfeleink forduljanak az illetékes helyi hatóságokhoz.
    A számítógépes rendszer védelmének teljessége érdekében valamennyi felhasználónak telepítenie kell a Microsoft által kiadott legújabb biztonsági frissítéseket. Az Automatikus frissítést engedélyező felhasználók automatikusan megkapnak minden Windows frissítést. A biztonsági frissítésekről további információt a [Microsoft biztonsági kérdésekkel foglalkozó webhelyén](http://www.microsoft.com/security) találhat.
-   Fokozottan ajánljuk, hogy kiemelt óvatossággal járjanak el fájlátviteli műveletekkor, legyenek azok ismert vagy ismeretlen forrásból. A számítógép MSN Messenger alkalmazás használata közbeni védelméről bővebben olvashat az [MSN Messenger gyakran feltett kérdéseket taglaló weboldalán](http://messenger.msn.com/help).

    **Tartsa naprakészen Windows rendszerét**

-   A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Windows Update webhelyre](http://windowsupdate.microsoft.com/), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.

### Egyéb információ

**További tudnivalók:**

-   Ezen a [weboldalon](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) található űrlap kitöltésével visszajelzést küldhet.
-   Az Amerikai Egyesült Államokban és Kanadában technikai segítség igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, hogy nemzetközi támogatási kérdéseivel hogyan fordulhat a Microsofthoz.
-   A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

-   (2006. június 19.): Tanácsadó közzététele.
-   (2006. június 21.): Frissített tanácsadó a „Lehetséges megoldások a Microsoft Excel távoli kódvégrehajtást lehetővé tévő biztonsági résének megszüntetésére” részben található „Az Excel 2003 alkalmazásnál akadályozza meg az Excel helyreállítási funkcióját. Ehhez módosítania kell a Excel Resiliency rendszerleíró kulcs hozzáférés-szabályozási listáját” rész „A megoldás hatása” pontjának tisztázása végett, valamint „A tanácsadó közlemény állapota” frissítésére.

*Built at 2014-04-18T01:50:00Z-07:00*
