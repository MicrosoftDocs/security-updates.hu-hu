---
TOCTitle: 917021
Title: Microsoft biztonsági tanácsadó 917021
ms:assetid: 917021
ms:contentKeyID: 61227618
ms:mtpsurl: 'https://technet.microsoft.com/hu-HU/library/917021(v=Security.10)'
---



Microsoft biztonsági tanácsadó 917021
=====================================

A Wi-Fi Protected Access 2 védelem Windows XP Service Pack 2 rendszerben alkalmazott Vezeték nélküli csoportházirend-támogatásának ismertetése
----------------------------------------------------------------------------------------------------------------------------------------------

Közzétéve: 2006. október 17.

A Microsoft e biztonsági tanácsadó kiadásával tájékoztatja az ügyfeleket arról a frissítésről, amely lehetővé teszi a Wi-Fi Protected Access 2 (WPA2) védelem támogatását a Windows XP Service Pack 2 Vezeték nélküli hálózat csoportházirend-beállításaiban. A frissítés célja az egyenértékűség biztosítása a Windows XP Service Pack 2 és a rövidesen megjelenő Windows Server 2003 Service Pack 2 között (mielőtt az előbbihez átfogó közzétételi eszköz, pl. szervizcsomag jelenik meg). A frissítés révén az ügyfelek úgy módosíthatják a Vezeték nélküli hálózat csoportházirend-beállításait, hogy az egyidejűleg kezelje a WPA2 védelmet a Windows XP Service Pack 2 rendszereken, illetve minden olyan Windows verzión, amelyet a rövidesen megjelenő Windows Server 2003 Service Pack 2 érint.

A frissítés a vezeték nélküli ügyfél viselkedésének módosításait is tartalmazza a nem szórásos és az ad hoc hálózatokhoz. A biztonsági jellegű módosítások célja, hogy megakadályozzák a rendszerek olyan hálózatokhoz történő csatlakozását, amelyekhez a felhasználó nem kíván csatlakozni.

A frissítésben szereplő biztonsági jellegű módosítások célja a Vezeték nélküli hálózat csoportházirendje WPA2 védelmének támogatása mellett a két Windows verzió egyenértékűségének biztosítása is. Ezáltal a különböző Windows verziókon működő vezeték nélküli ügyfelek azonos vezeték nélküli csoportházirenddel kezelhetik a WPA2 védelem beállításait.

Ezek a biztonsági jellegű módosítások a Vezeték nélküli hálózatok csoportházirend-beállításainak azonos WPA2 támogatása részeként a Windows 2003 Service Pack 2 csomagban is helyet kapnak. A rövidesen megjelenő Windows 2003 Service Pack 2 szervizcsomaggal kapcsolatban tekintse meg a [Windows Service Pack Road Map fejlesztésiciklus-ismertetőjét](http://www.microsoft.com/windows/lifecycle/servicepacks.mspx). Az átfogó közzétételi eszköz Windows XP szervizcsomagnak tekintendő a 917021 számú frissítésben szereplő biztonsági jellegű módosításokhoz.

### Általános tudnivalók

Áttekintés
----------


**A tanácsadó közlemény célja:** Értesítés arról a frissítésről, amely lehetővé teszi a Wi-Fi Protected Access 2 (WPA2) védelem támogatását a Windows XP Service Pack 2 Vezeték nélküli hálózat csoportházirend-beállításaiban. Annak tisztázása, hogy a frissítés biztonsági jellegű módosításokat is tartalmaz, amelyek megakadályozzák a rendszerek olyan hálózatokhoz történő csatlakozását, amelyekhez a felhasználó nem kíván csatlakozni.

**A tanácsadó közlemény állapota:** Microsoft Tudásbáziscikk és kapcsolódó frissítés áll rendelkezésre.

**Javaslat:** Olvassa el az ajánlott teendőket, és végezze el a megfelelő beállításokat.

| Hivatkozások                   | Azonosítás                                          |
|--------------------------------|-----------------------------------------------------|
| **Microsoft Tudásbázis cikke** | [917021](http://support.microsoft.com/kb/917021/hu) |

A tanácsadó a következő szoftvereket tárgyalja.

|                                     |
|-------------------------------------|
| Érintett szoftverek                 |
| Microsoft Windows XP Service Pack 2 |

Gyakran ismételt kérdések
-------------------------


**Mire terjed ki a tanácsadó hatása?**  
A tanácsadó közzétételének célja a felhasználók figyelmének felhívása arra, hogy a 917021 számú frissítés a Wi-Fi Protected Access 2 (WPA2) azonos biztonsági jellegű módosításait tartalmazza, mint a rövidesen megjelenő Windows 2003 Service Pack 2. A frissítésről további információt a [Microsoft Tudásbázis. számú cikkében](http://support.microsoft.com/kb/917021/hu) talál. A rövidesen megjelenő Windows 2003 Service Pack 2 szervizcsomaggal kapcsolatban tekintse meg a [Windows Service Pack Road Map fejlesztésiciklus-ismertetőjét](http://www.microsoft.com/windows/lifecycle/servicepacks.mspx).

**Olyan biztonsági résről van szó, amelyhez a Microsoftnak biztonsági frissítést kell kiadnia?**  
Nem. A frissítés lehetővé teszi a Wi-Fi Protected Access 2 (WPA2) védelem támogatását a Windows XP Service Pack 2 Vezeték nélküli hálózat csoportházirend-beállításaiban. A frissítésben helyet kapott biztonsági jellegű módosítások általában csak szervizcsomagok részeként jelennek meg.

**A Wi-Fi Protected Access 2 védelem bemutatása**
A Wi-Fi Protected Access (WPA) védelem a [Wi-Fi Alliance](http://www.wi-fialliance.org/opensection/about_overview.php) által elfogadott átmeneti szabvány a biztonságosabb titkosítás és az adatsértetlenség biztosításához az IEEE 802.11i szabvány jóváhagyásáig. A WPA támogatja a 802.1X (WPA Enterprise) vagy az előmegosztott kulcson alapuló (WPA Personal) hitelesítést, a Temporal Key Integrity Protocol (TKIP) nevű új titkosítási algoritmust és a Michael nevű új integritási algoritmust. A WPA a 802.11i specifikáció része.

A Wi-Fi Protected Access 2 (WPA2) terméktanúsítványt a Wi-Fi Alliance adja ki. A WPA2 védelem tanúsítja, hogy a vezeték nélküli berendezés megfelel az IEEE 802.11i szabvány előírásainak. A WPA2 eljárás lényegében felváltja a Wired Equivalent Privacy (WEP) védelmet, valamint az eredeti IEEE 802.11 szabvány többi biztonsági funkcióját. A WPA2 tanúsítás célja az IEEE 802.11i szabvány azon kiegészítő kötelező biztonsági funkcióinak támogatása, amelyeket még nem tartalmaznak a WPA védelmet támogató termékek.

Ezen a [TechNet weboldalon](http://www.microsoft.com/technet/community/columns/cableguy/cg0505.mspx) további tudnivalókat olvashat a WPA2 védelemről.

**Milyen lényeges biztonsági módosításokat tartalmaz a frissítés?**  
A frissítés biztonsági jellegű módosításai megakadályozzák, hogy a rendszerek a felhasználó szándékával ellentétes hálózatokra csatlakozhassanak. Módosítások lépnek életbe az ügyfelek nem szórásos és ad hoc hálózatokban tapasztalható viselkedésében. Mindemellett az alapértelmezett „parkolási viselkedés” is módosul. A módosításokról bővebben a [Microsoft Tudásbázis 917021](http://support.microsoft.com/kb/917021/hu) számú cikkében olvashat.

**Miért tartalmaz a frissítés lényeges biztonsági módosításokat?**  
A frissítés célja az egyenértékűség biztosítása a Windows XP Service Pack 2 és a rövidesen megjelenő Windows Server 2003 Service Pack 2 között. A frissítés révén az ügyfelek úgy módosíthatják a Vezeték nélküli hálózat csoportházirend-beállításait, hogy az egyidejűleg kezelje a WPA2 védelmet a Windows XP Service Pack 2 rendszereken, illetve minden olyan Windows verzión, amelyet a rövidesen megjelenő Windows Server 2003 Service Pack 2 érint. A Windows Server 2003 verziói mellett ez a Windows XP Professional x64 Edition rendszerre is vonatkozik. Annak köszönhetően, hogy a frissítés ezeket a biztonsági jellegű módosításokat is tartalmazza, a különböző Windows verziókon működő vezeték nélküli ügyfelek a Vezeték nélküli hálózat azonos csoportházirendjével kezelhetik a WPA2 védelem beállításait.

Javasolt műveletek
------------------


-   **Nézze át a Microsoft Tudásbázis jelen tanácsadót érintő cikkét**

    Azok az ügyfelek, akiket bővebben érdekel ez a kérdés, tekintsék át a [Microsoft tudásbázis 917021](http://support.microsoft.com/kb/917021/hu). számú cikkét.

-   **Windows XP SP2 szervizcsomag frissítése**

    A Windows XP SP 2 szervizcsomaggal rendelkező rendszerek felhasználói a frissítést a [Microsoft Tudásbázis 917021](http://support.microsoft.com/kb/917021/hu) számú cikkéből tölthetik le.

-   **Tartsa naprakészen rendszerét**

    A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Microsoft Update webhelyre](http://update.microsoft.com/microsoftupdate/), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.

### Egyéb információ

**További tudnivalók:**

-   Ezen a [weboldalon](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech&ln=hu) található űrlap kitöltésével visszajelzést küldhet.
-   Az Amerikai Egyesült Államokban és Kanadában technikai támogatás igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/?ln=hu).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, hogy nemzetközi támogatási kérdéseivel hogyan fordulhat a Microsofthoz.
-   A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

&ndash;&nbsp;&nbsp;&nbsp;&nbsp;2006. október 17. Tanácsadó közzétéve

*Built at 2014-04-18T01:50:00Z-07:00*
