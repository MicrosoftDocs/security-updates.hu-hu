---
TOCTitle: 922437
Title: Microsoft biztonsági tanácsadó 922437
ms:assetid: 922437
ms:contentKeyID: 61227623
ms:mtpsurl: 'https://technet.microsoft.com/hu-HU/library/922437(v=Security.10)'
---



Microsoft biztonsági tanácsadó 922437
=====================================

A kiszolgálószolgáltatást érintő kártékony kód nyilvánosságra hozatala
----------------------------------------------------------------------

Közzétéve: 2006. augusztus 11. | Frissítve: 2006. augusztus 13.

A Microsoft tudomására jutott a Win32/Graweg néven végrehajtott támadás, amely az [MS06-040](http://technet.microsoft.com/security/bulletin/ms06-040) biztonsági frissítés által javított rést igyekszik kihasználni. A Microsoft első vizsgálatai kimutatták, hogy a Win32/Graweg csak azokat a Windows 2000 felhasználókat érinti, akik nem telepítették az [MS06-040](http://technet.microsoft.com/security/bulletin/ms06-040) közleményben bemutatott frissítést. A Microsoft már megtette a szükséges lépéseket a probléma kijavítására.  
A Microsoft Security Response Alliance partnerek belső szakértőinkkel egyetemben azon a véleményen vannak, hogy a probléma nem érinti széles körűen a felhasználókat, emiatt a Win32/Graweb elemet alacsony kockázati besorolással látták el. Jelenleg a probléma nem valószínűsíti egy önmagát sokszorosítani képes, az interneten széles körben jelenlévő féreg létezését.  
A Microsoft továbbra is fokozottan ajánlja az augusztusi frissítések telepítését, és az [MS06-040](http://technet.microsoft.com/security/bulletin/ms06-040) közleményben részletezett frissítés telepítését is. A felhasználók a frissítések telepítéséhez használhatják a Windows automatikus frissítések szolgáltatását, de saját hálózatuk frissítési módszereit is igénybe vehetik.  
A Win32/Graweb-bel való fertőzöttség gyanúja esetén látogasson el a [Safety.live.com](http://safety.live.com) weboldalra, majd válassza a Protection Scan (Ellenőrző vizsgálat) lehetőséget. A Microsoft [Windows Live OneCare](http://www.windowsonecare.com/) szolgáltatása védelmet nyújt a Win32/Graweb féreg és annak ismert változatai ellen.
Ha úgy véli, hogy gépét fertőzés érte, vegye fel a kapcsolatot a helyi FBI-irodával, vagy jelentse a problémát a [www.ic3.gov](http://www.ic3.gov) címen. Az Egyesült Államokon kívüli felhasználók kérjék a helyi hatóságok segítségét.  
A fertőzöttség gyanúja esetén lépjen kapcsolatba a terméktámogatási szolgáltatással. Az Amerikai Egyesült Államokban ingyenesen hívható telefonszámon (1866-PCSAFETY), a világ többi részéről érdeklődő felhasználók pedig a következő weboldalon található elérhetőségeken kaphatnak tájékoztatást a biztonsági közleményekkel és vírusokkal kapcsolatban: <http://support.microsoft.com/security>.

A hibát enyhítő tényezők:

-   Az [MS06-040](http://technet.microsoft.com/security/bulletin/ms06-040) biztonsági frissítést telepítő felhasználókat nem érinti a biztonsági rés.
-   Való igaz, hogy ajánlott a frissítés telepítése, azonban az [MS06-040](http://technet.microsoft.com/security/bulletin/ms06-040) közleményben leírt enyhítő lépéseket végrehajtó felhasználók már lényegesen csökkentették a veszélyeztetettség fokát.

### Általános tudnivalók

Áttekintés
----------


**A tanácsadó közlemény célja:** Értesítés a biztonsági frissítésről, amely segít a fenyegetés elleni védelemben.

**A tanácsadó közlemény állapota:** Mivel ezzel a problémával már foglalkozott az [MS06-040](http://technet.microsoft.com/security/bulletin/ms06-040) számú biztonsági közlemény, nincs szükség további frissítésre.

**Javaslat:** Telepítse az [MS06-040](http://technet.microsoft.com/security/bulletin/ms06-040) biztonsági frissítést a biztonsági rés kiküszöbölésére.

| Hivatkozások             | Azonosítás                                                                       |
|--------------------------|----------------------------------------------------------------------------------|
| **CVE-hivatkozás**       | [CVE-2006-3439](http://www.cve.mitre.org/cgi-bin/cvename.cgi?name=cve-2006-3439) |
|                          |                                                                                  |
| **Biztonsági közlemény** | [MS06-040](http://technet.microsoft.com/security/bulletin/ms06-040)              |

A tanácsadó a következő szoftvereket tárgyalja.

|                                       |
|---------------------------------------|
| Érintett szoftverek                   |
| Microsoft Windows 2000 Service Pack 4 |
| Microsoft Windows XP Service Pack 1   |

Gyakran ismételt kérdések
-------------------------


**Mire terjed ki a tanácsadó hatása?**  
A Microsoft tudomására jutott az [MS06-040](http://technet.microsoft.com/security/bulletin/ms06-040) számú Microsoft biztonsági közlemény által javított biztonsági rés kihasználását lehetővé tévő kód nyilvánosságra hozatala. A probléma az „Áttekintés” részben felsorolt szoftvereket érinti.

**Olyan biztonsági résről van szó, amelyhez a Microsoftnak biztonsági frissítést kell kiadnia?**  
Nem. Az [MS06-040](http://technet.microsoft.com/security/bulletin/ms06-040) biztonsági frissítést telepítő felhasználókat nem érinti a biztonsági rés. További frissítésre nincs szükség.

**Mi okozza a biztonsági rést?**  
Egy ellenőrizetlen puffer az kiszolgálószolgáltatásban.

**Hogyan használhatja ki a támadó a biztonsági rést?**  
A támadó megpróbálhatja kihasználni a biztonsági rést, úgy hogy egy speciálisan erre a célra kialakított üzenetet hoz létre, és azt elküldi a megtámadni kívánt rendszernek. Az üzenet lehetővé teheti az érintett rendszeren való programkódfuttatást.

**Mi a kiszolgálószolgáltatás?**  
A kiszolgálószolgáltatás támogatja a távoli eljáráshívást (RPC), a fájlok nyomtatását és a named pipe megosztást a hálózaton. A kiszolgálószolgáltatás lehetővé teszi a helyi erőforrások (pl. lemezek vagy nyomtatók) megosztását, így a hálózat más felhasználói is hozzáférhetnek ezekhez. Lehetővé teszi továbbá a saját és más számítógépeken futó alkalmazások közötti named pipe kommunikációt, ami távoli eljáráshívásra használható.

**Mire használhatja ezt a funkciót a támadó?**  
A biztonsági rést kihasználó támadó teljes mértékben átveheti az érintett rendszer vezérlését.

**Ismertek e az MS06-040 Microsoft biztonsági frissítés telepítése esetén fellépő problémák?**  
Nem. A Microsoft továbbra is a frissítés haladéktalan telepítését ajánlja.

Javasolt műveletek
------------------


Ha telepítette az [MS06-040](http://technet.microsoft.com/security/bulletin/ms06-040) közlemény részét képező frissítést, a szóban forgó biztonsági réssel szemben már védettséget élvez. Ha nem telepítette a frissítést, javasoljuk, hogy hajtsa végre az [MS06-040](http://technet.microsoft.com/security/bulletin/ms06-040) közleményben leírt, a problémát enyhítő lépéseket.

-   **Tartsa naprakészen Windows rendszerét**
-   A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Microsoft Update webhelyre](http://update.microsoft.com/microsoftupdate), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.
-   **Tiltsa le a tűzfalon a 139. és a 445. TCP-portot:**

    A rendszer ezt a portot használja az érintett protokollal való kapcsolat létrehozására. E portok kimenő és bejövő forgalmának letiltása megakadályozza, hogy a tűzfal mögötti rendszereken a támadók a biztonsági rést kihasználják. Azt javasoljuk, hogy az internet felől bejövő összes kéretlen adatforgalmat tiltsa le, ezzel megakadályozhatja a más portokon keresztüli esetleges támadásokat. Ha többet szeretne tudni a portokról, látogasson el erre a [webhelyre](http://go.microsoft.com/fwlink/?linkid=21312).

-   **Engedélyezze a speciális TCP/IP-szűrést**

    A speciális TCP/IP-szűrés engedélyezésével az összes kéretlen bejövő forgalmat letilthatja. Ha többet szeretne tudni a TCP/IP-szűrés beállításáról, olvassa el a [Microsoft Tudásbázis 309798](http://support.microsoft.com/kb/309798) számú cikkét.

-   **Az érintett rendszereken az IPSec protokoll használatával tiltsa le az összes portot**

    Használja az IPSec-et a hálózati kommunikáció védelmére. Az IPSec protokollról és a szűrők alkalmazási módjáról részletesebben tájékozódhat a [Microsoft Tudásbázis 313190](http://support.microsoft.com/kb/313190). és [813878.](http://support.microsoft.com/kb/813878) számú cikkében.

-   **A számítógép védelme**

    Arra ösztönözzük ügyfeleinket, hogy kövessék A számítógép védelme útmutatásait a tűzfal használatával kapcsolatban, töltsék le a szoftverfrissítéseket és telepítsenek víruskereső szoftvereket.. Ügyfeleink többet is megtudhatnak ezekről a lépésekről, ha meglátogatják [A számítógép védelme webhelyet](http://www.microsoft.com/protect).

-   A biztonságos internetezésről további információt a [Microsoft Biztonság honlapon](http://www.microsoft.com/security) talál.
-   Ha úgy véli, hogy gépét fertőzés érte, vegye fel a kapcsolatot a helyi FBI-irodával, vagy küldje e-mailben problémája leírását az [Internetes Csalások Bejelentő Központja honlapjáról](http://www.ifccfbi.gov/index.asp). Az Egyesült Államokon kívüli ügyfeleink forduljanak az illetékes helyi hatóságokhoz.  
    A számítógépes rendszer védelmének teljessége érdekében valamennyi felhasználónak telepítenie kell a Microsoft által kiadott legújabb biztonsági frissítéseket. Az Automatikus frissítést engedélyező felhasználók automatikusan megkapnak minden Windows frissítést. A biztonsági frissítésekről további információt a [Microsoft biztonsági kérdésekkel foglalkozó webhelyén](http://www.microsoft.com/security) találhat.

### Egyéb információ

**További tudnivalók:**

-   Ezen a [weboldalon](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) található űrlap kitöltésével visszajelzést küldhet.
-   Az Amerikai Egyesült Államokban és Kanadában technikai segítség igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, hogy nemzetközi támogatási kérdéseivel hogyan fordulhat a Microsofthoz.
-   A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

-   2006. augusztus 11.: Tanácsadó közzététele.
-   2006. augusztus 13.: A tanácsadó a Win32/Graweg elemmel kapcsolatos műveletek bemutatásával bővült.

*Built at 2014-04-18T01:50:00Z-07:00*
