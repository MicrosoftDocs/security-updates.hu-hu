---
TOCTitle: 943411
Title: Microsoft biztonsági tanácsadó 943411
ms:assetid: 943411
ms:contentKeyID: 61227645
ms:mtpsurl: 'https://technet.microsoft.com/hu-HU/library/943411(v=Security.10)'
---



Microsoft biztonsági tanácsadó 943411
=====================================

A Windows oldalsáv védelmét javító frissítés
--------------------------------------------

Közzétéve: 2008. január 8.

A Windows Vista operációs rendszer aktuálisan támogatott kiadásaihoz frissítést adtak ki. A frissítés javítja a Windows oldalsáv védelmét, ezáltal a Windows oldalsávon letiltható a minialkalmazások működése. A frissítés telepítéséről további tudnivalók a [Microsoft tudásbázis 943411. cikkében](http://support.microsoft.com/kb/943411) olvashatók. A minialkalmazás letiltásának részleteiről a Windows oldalsáv védelme keretében lásd a [Microsoft tudásbázis 941411. cikkét](http://support.microsoft.com/kb/941411).

A [Hat biztonsági tipp a minialkalmazások Windows Vista rendszerben történő használatához](http://www.microsoft.com/protect/yourself/downloads/gadgets.mspx) c. dokumentum a minialkalmazások biztonságos letöltését és használatát írja le. A [Minialkalmazások és a Windows oldalsáv védelme](http://msdn2.microsoft.com/en-us/library/bb508510.aspx) című MSDN-dokumentum a Windows oldalsáv biztonsági modelljét ismerteti. A [Minialkalmazások vizsgálata](http://msdn2.microsoft.com/en-us/library/bb498012.aspx) című MSDN-dokumentum a minialkalmazások készítésekor betartandó gyakorlati tanácsokat vázol fel a biztonságos programozáshoz.

### Általános tudnivalók

Áttekintés
----------


**A tanácsadó közlemény célja:** Értesítés a frissítés hozzáférhetőségéről, és a frissítés jelentőségének ismertetése a Windows oldalsáv szempontjából.

**A tanácsadó közlemény állapota:** Microsoft Tudásbáziscikk és kapcsolódó frissítés áll rendelkezésre.

**Javaslat:** Tekintse át a tudásbázis hivatkozott cikkét, és alkalmazza a megfelelő frissítést.

| Hivatkozások                   | Azonosítás                                       |
|--------------------------------|--------------------------------------------------|
| **Microsoft Tudásbázis cikke** | [943411](http://support.microsoft.com/kb/943411) |

A tanácsadó a következő szoftvereket tárgyalja.

|                           |
|---------------------------|
| Érintett szoftverek       |
| Windows Vista             |
| Windows Vista x64 Edition |

Gyakran ismételt kérdések
-------------------------


**Mire terjed ki a tanácsadó hatása?**  
Értesítés a frissítés hozzáférhetőségéről, és a frissítés jelentőségének ismertetése a Windows oldalsáv védelme szempontjából.

**A minialkalmazások bemutatása**  
A minialkalmazás a felhasználónak információkat vagy segédprogramokat biztosító, kisméretű alkalmazás. A Windows Vista a minialkalmazásokat a többi végrehajtható kóddal azonos módon kezeli. A minialkalmazásokat HTML és parancsfájlok segítségével írják, de ez a HTML a weboldalaktól eltérően nem tetszőleges távoli kiszolgálón található. A minialkalmazás HTML-tartalma először az erőforráscsomag és konfigurációs fájlok részeként töltődik le, majd a helyi számítógépről fut. A letöltési folyamat hasonló az alkalmazások (.exe fájlok) internetről történő letöltéséhez.

**A Windows oldalsáv védelmének bemutatása**  
A Windows oldalsávvédelem lehetővé teszi, hogy a Windows Vista letiltsa a minialkalmazások futtatását a Windows oldalsávon, ezáltal védelmet nyújt a minialkalmazások által okozott esetleges biztonsági rések ellen.

**Miért adja ki a Microsoft a frissítést?**  
A Microsoft a Windows oldalsáv biztonsági rendszerének fejlesztése érdekében adja ki ezt a frissítést. A frissítés jóvoltából a Windows oldalsávvédelem képes letiltani a veszélyes minialkalmazások működését, így megszünteti az esetleges biztonsági réseket.

**A frissítés telepítését követően a minialkalmazások futnak az oldalsávon?**  
Igen. A frissítés telepítése után minden minialkalmazás fut az oldalsávon. A frissítés nem tiltja le semmilyen adott minialkalmazás futását a Windows oldalsávon. A frissítés lehetővé teszi, hogy a Windows oldalsáv védelmet nyújtson a minialkalmazások által esetlegesen okozott biztonsági rések ellen.

**Olyan biztonsági résről van szó, amelyhez a Microsoftnak biztonsági frissítést kell kiadnia?**  
Nem. A frissítés kibővíti a Windows oldalsáv funkcióit; nem az oldalsávon vagy az elérhető minialkalmazásokban jelenleg meglévő biztonsági réssel kapcsolatos.

**Hogyan sorolja be a frissítést a Microsoft a Windows Update webhelyen?**  
A Windows oldalsávvédelem frissítése a Windows Update webhelyen kiemelt besorolást kapott. A Windows Update webhelyen a kiemelt besorolású frissítések között szerepel azon felhasználók számára, akik még nem kapták meg a frissítést, és az érintett szoftvereket használják.

**Akkor is telepítenem kell-e a frissítést, ha Windows rendszeremet naprakészen tartom?**  
Igen. Noha a frissítés nem kritikus biztonsági réssel kapcsolatos, növeli a Windows oldalsáv megbízhatóságát és rugalmasságát.

**A frissítés az Automatikus frissítések oldalon keresztül lesz elérhető?**  
Igen, ez a frissítés automatikus frissítéseken keresztül jut el a fent említett szoftverhez.

Javasolt műveletek
------------------


**Nézze át a Microsoft Tudásbázis jelen tanácsadót érintő cikkét**

A frissítés telepítéséhez érdemes Windows Vista operációs rendszert futtatni. Azon felhasználók, akiket bővebben érdekel a Windows oldalsávvédelem funkció, nézzék át a [Microsoft Tudásbázis 943411. cikkét](http://support.microsoft.com/kb/943411).

### Egyéb információ

**További tudnivalók:**

-   Ezen a [weboldalon](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) található űrlap kitöltésével visszajelzést küldhet.
-   Az Amerikai Egyesült Államokban és Kanadában technikai támogatás igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, hogy nemzetközi támogatási kérdéseivel hogyan fordulhat a Microsofthoz.
-   A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

-   2008. január 8.: Tanácsadó közzététele.

*Built at 2014-04-18T01:50:00Z-07:00*
