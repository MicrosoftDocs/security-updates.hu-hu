---
TOCTitle: 954462
Title: Microsoft biztonsági tanácsadó 954462
ms:assetid: 954462
ms:contentKeyID: 61227656
ms:mtpsurl: 'https://technet.microsoft.com/hu-HU/library/954462(v=Security.10)'
---

Security Advisory

Microsoft biztonsági tanácsadó 954462
=====================================

SQL-beszúráson alapuló támadások elterjedése nem megbízható felhasználói adatbevitel kihasználásával
----------------------------------------------------------------------------------------------------

Közzétéve: 2008. június 24.

A Microsoft értesült a Microsoft ASP és ASP.NET technológiát használó, de az internetes alkalmazások biztonságos fejlesztésében bevált gyakorlatokat nem követő webhelyek ellen irányuló támadások növekvő mértékéről. Ezek az SQL-beszúráson alapuló támadások nem egy adott szoftver biztonsági rését használják ki, hanem olyan webhelyeket vesznek célba, amelyek nem követik a biztonságos kódolás gyakorlatát a relációs adatbázisban tárolt adatok hozzáférése és kezelése során. Ha az SQL-beszúráson alapuló támadás sikeres, a támadó hozzáférhet az adatbázisokban tárolt adatokhoz, és esetleg távoli kódfuttatást végezhet. A feltört kiszolgálóra eljutó ügyfelek tudtukon kívül rosszindulatú webhelyekre juthatnak el, melyek rosszindulatú programokat telepíthetnek az ügyfélszámítógépre.

**A hibát enyhítő tényezők:**

A biztonsági rés nem használható ki olyan internetes alkalmazásoknál, melyek követik a biztonságos internetes alkalmazásfejlesztés bevett gyakorlatait a felhasználói adatbevitel hitelesítésére nézve.

### Általános tudnivalók

Áttekintés
----------

<span></span>
**A tanácsadó közlemény célja:** Segítségnyújtás a rendszergazdáknak a biztonságos internetes alkalmazásfejlesztés bevett gyakorlatait nem követő, esetleg érintett ASP és ASP.NET alapú internetes alkalmazások azonosításában és javításában.

**A tanácsadó közlemény állapota:** Microsoft biztonsági közlemény kiadása a kapcsolódó eszközökkel együtt.

**Javaslat:** Olvassa el a javasolt műveleteket, és végezze el a megfelelő beállításokat. Ajánlott továbbá, hogy kiszolgálókezelők mérjék fel a tárgyalt eszközök hatékonyságát, és igény szerint alkalmazzák azokat.

A tanácsadó a következő szoftvereket tárgyalja:

|                                      |
|--------------------------------------|
| Érintett szoftverek                  |
| Microsoft ASP és ASP.NET technológia |

Gyakran ismételt kérdések
-------------------------

<span></span>
**Mire terjed ki a tanácsadó hatása?**
A tanácsadó célja, hogy segítse a webhelyek fenntartóit az alkalmazáskóddal kapcsolatos esetleges problémák észlelésében, melynek hátterében esetleg SQL-beszúráson alapuló támadás állhat. Továbbá tiltórés-megoldással megakadályozza az SQL-beszúráson alapuló támadásokat mindaddig, amíg a kiszolgálón ki nem javítják az alkalmazásokat.

**Olyan biztonsági résről van szó, amelyhez a Microsoftnak biztonsági frissítést kell kiadnia?**
Nem. A bevett biztonsági gyakorlatok alapján működő internetes alkalmazáskódokat jelentősen kevésbé érinti az SQL-beszúráson alapuló támadás veszélye. Noha ez nem biztonsági rés, a Microsoft tanácsadót adott ki, amely kiegészítő figyelmeztetésül szolgál és segítséget nyújt az érintett webhelyek üzemeltetőinek.

**Mi okozza a fenyegetést?**
A felhasználói adatok megfelelő hitelesítése hiányában a támadó SQL-parancsokat futtathat a beviteli mezőkben, ez pedig az adatforrás megtámadását és adatbázishibát, illetve a kiszolgálón történő kódfuttatást okozhat.

**Mire használhatja ezt a funkciót a támadó?**
A támadók automatikus támadást kezdeményezhetnek az SQL-beszúráson alapuló biztonsági rések kihasználásával olyan weboldalakon, melyek nem követik a biztonságos internetes alkalmazásfejlesztés bevett gyakorlatait. A webhely megtámadása után a támadó számos rosszindulatú műveletet hajthat végre a kiszolgálón, például törölhet egy adatbázist, vagy átirányíthatja az ügyfeleket olyan webhelyekre, amelyek rosszindulatú szoftvert telepítenek az ügyfélgépre.

Javasolt műveletek
------------------

<span></span>
A Microsoft több eszközt is javasol a rendszergazdáknak. Ide tartozik az észlelés, a védekezés és az esetlegesen a támadó által kihasználható kódolás azonosítása.

-   **Észlelés – HP Scrawlr**

    A Hewlett Packard ingyenes keresőprogramja kimutatja, hogy mely webhelyeken lehetséges az SQL-beszúrás. Az eszköz és a hozzá tartozó támogatási információk a [HP Security Center](http://www.communities.hp.com/securitysoftware/blogs/spilabs/archive/2008/06/23/finding-sql-injection-with-scrawlr.aspx) (HP biztonsági központ) webhely [Finding SQL Injection with Scrawlr](http://www.communities.hp.com/securitysoftware/) (SQL-beszúrás felfedése a Scrawlr eszközzel) pontjában találhatók.

    **Részletes leírás:**
    Ez úgynevezett feketedobozos elemzőeszköz (vagyis nem használ fel forráskódot). A kezdő URL megadása után az eszköz:

    -   Visszamenőleg feltárja az URL hiperhivatkozásait, és webhelyfát készít.
    -   Űrlapmezőkben, lekérdezési karakterláncok paramétereiben és cookie-értékekben támadó SQL-beszúrási karakterláncot tartalmazó HTTP-kérések küldésével ellenőrzi az összes talált hivatkozást, nem tartalmaznak-e bővebb SQL-beszúrást.
    -   Megvizsgálja a kiszolgálótól érkező HTTP-válaszokat, nem tartalmaznak-e olyan SQL-hibaüzenetet, amely az SQL-beszúráson alapuló biztonsági résre utalna.
    -   Minden veszélyeztetett oldalról a megfelelő beviteli mező(ke)t is tartalmazó jelentést küld a felhasználónak. Például előfordulhat, hogy az eszköz jelentése szerint a „felhasználónév” és a „jelszó” mező a „foo.asp” oldalon veszélyeztetett.

-   **Védekezés – UrlScan 3.0 béta verzió**

    Az UrlScan 3.0 béta verziója a Microsoft biztonsági eszköze, mely korlátozza az Internet Information Services (IIS) szolgáltatás által feldolgozott HTTP-kérések típusait. Bizonyos HTTP-kérések letiltásával az UrlScan megakadályozza az esetleg káros kérések eljutását az internetes alkalmazásból a kiszolgálóra. Az UrlScan 3.0 alkalmazás IIS 5.1 és újabb verziókra telepíthető, beleértve az IIS 7.0 verziót. Az UrlScan 3.0 eszköz az [URLScan eszköz 3.0 béta](http://learn.iis.net/page.aspx/473/using-urlscan) webhelyén érhető el.
    **Részletes leírás:**
    Az UrlScan 3.0 verziója segítségével többféle szabállyal védheti a kiszolgálóról működő internetes alkalmazásokat az SQL-beszúráson alapuló támadásoktól. A funkciók a következőket tartalmazzák:

    -   Megtagadási szabályok független alkalmazásának lehetősége URL-címre, lekérdezési karakterláncra, az összes fejlécre, egy bizonyos fejlécre vagy ezek tetszőleges kombinációjára.
    -   Globális DenyQueryString rész, amelynek segítségével megtagadási szabályokat adhat hozzá a lekérdezési karakterláncokhoz, a lekérdezési karakterlánc visszakonvertált verziójának ellenőrzési lehetőségével.
    -   Escape-sorozatok alkalmazásának lehetősége a megtagadási szabályokban a CRLF és egyéb nem nyomtatható karaktersorozatok konfigurációban történő letiltásához.
    -   Az UrlScan több példányban is telepíthető helyi szűrőként, egyenként beállítható konfigurációval és naplózással (urlscan.ini).
    -   A konfiguráció (urlscan.ini) változásairól szóló értesítéseket a rendszer újrahasznosítás nélkül propagálja a munkavégző folyamatoknak. A naplózási beállítások ez alól kivételt képeznek.
    -   A konfigurációs hibák részletes leírását tartalmazó, bővített naplózás.

-   **Azonosítás – Microsoft Source Code Analyzer for SQL Injection**

    Kifejlesztettünk egy eszközt az SQL-forráskódok elemzésére, amellyel észlelhető az SQL-beszúráson alapuló támadásra kihasználható ASP-kód. Az eszköz megtalálható a [Microsoft tudásbázis 954476. sz. cikkében](http://support.microsoft.com/kb/954476).

    **Részletes leírás:**

    A Microsoft Source Code Analyzer for SQL Injection önálló eszköz, amelyet ügyfeleink a saját ASP-forráskódjukon futtathatnak. Az eszköz mellett dokumentáció is található, amely segítséget nyújt az elemzett kódban talált problémák megoldásához. Az eszköz főbb jellemzői:

    -   Megvizsgálja az ASP-forráskódot, nem tartalmaz-e SQL-beszúráson alapuló biztonsági rést eredményező kódot.
    -   Megjeleníti a kódolási problémákat.
    -   Az eszköz csak a klasszikus ASP-kódban található problémákat azonosítja. Az ASP.NET-kódon nem használható.

-   **További információ**

    Microsoft további forrásokkal segíti a rendszergazdákat a biztonsági réssel kapcsolatos problémák azonosításában és javításában.

    -   Hivatkozások az egyéb, SQL-beszúrással kapcsolatos dokumentációra és a kódolásról szóló gyakorlati tanácsokra:

        [SQL Server Injection Protection](http://msdn.microsoft.com/en-us/library/aa224806.aspx)

        [SQL-beszúrás elleni védelem az ASP-kódban](http://msdn.microsoft.com/en-us/library/cc676512.aspx)

        [Útmutató: SQL-beszúrás elleni védelem az ASP.NET-kódban](http://msdn.microsoft.com/en-us/library/ms998271.aspx)

        [Kódolási technikák az SQL-beszúrás elleni védelemhez az ASP.NET-kódban](http://forums.asp.net/t/1254125.aspx)

        [SQL-beszúrás szűrése a klasszikus ASP-kódban](http://blogs.iis.net/nazim/archive/2008/04/28/filtering-sql-injection-from-classic-asp.aspx)

        [Az SQL-beszúráson alapuló támadás a biztonsági rések kutatásával és azok elleni védelemmel foglalkozó blogban](http://blogs.technet.com/swi/archive/2008/05/29/sql-injection-attack.aspx)

### Egyéb információ

Azok az Amerikai Egyesült Államokban és Kanadában élő felhasználók, akik úgy vélik, érinti őket ez a lehetséges biztonsági rés, a Microsoft terméktámogatási szolgáltatásától, az 1-866-PCSAFETY telefonszámon igényelhetnek műszaki támogatást. A biztonsági frissítésekkel és vírusokkal kapcsolatos hívások ingyenesek. A más országokban élő felhasználók a [Microsoft Súgó és támogatás](http://support.microsoft.com/) részben ismertetett módokon juthatnak támogatáshoz.
Minden felhasználó alkalmazza a Microsoft által kiadott legújabb biztonsági frissítéseket, hogy a rendszert megóvja az esetleges támadástól. Az Automatikus frissítést engedélyező felhasználók automatikusan megkapnak minden Windows frissítést. A biztonsági frissítésekről a [Microsoft biztonsági honlapján](http://www.microsoft.com/security/default.mspx) találhat bővebb információt.

**További tudnivalók:**

-   Visszajelzését a [Microsoft Súgó és támogatás weboldalán található űrlapot kitöltve teheti meg. Elérhetőségünk.](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech)
-   Az Amerikai Egyesült Államokban és Kanadában technikai támogatás igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

**Felelősséget kizáró nyilatkozat**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

-   2008. június 24.: Tanácsadó közzétéve

*Built at 2014-04-18T01:50:00Z-07:00*
