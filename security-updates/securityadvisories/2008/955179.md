---
TOCTitle: 955179
Title: Microsoft biztonsági tanácsadó 955179
ms:assetid: 955179
ms:contentKeyID: 61227659
ms:mtpsurl: 'https://technet.microsoft.com/hu-HU/library/955179(v=Security.10)'
---



Microsoft biztonsági tanácsadó 955179
=====================================

A Microsoft Access Snapshot Viewer elemének Active X-vezérlője programkód távoli futtatását teheti lehetővé
-----------------------------------------------------------------------------------------------------------

Közzétéve: 2008. július 7.

A Microsoft a Microsoft Access alkalmazás Snapshot Viewer elemének Active X-vezérlőjének biztonsági rését kihasználó célzott támadásokat vizsgál. A támadó a biztonsági rés kihasználásához különlegesen kialakított weboldalt hozhat létre. Ha a felhasználó megtekinti ezt az oldalt, a biztonsági rés távoli kódfuttatást tehet lehetővé. A biztonsági rést kihasználó támadó a bejelentkezett felhasználóval egyező hozzáférést nyer a rendszerhez.

A Microsoft Access Snapshot Viewer elemének Active X-vezérlője lehetővé teszi Access jelentés pillanatfelvételének megtekintését, a Microsoft Office Access szabványos vagy futásidejű változatainak hiánya esetén is. A biztonsági rés kizárólag a Microsoft Office Access 2000, Microsoft Office Access 2002 és a Microsoft Office Access 2003 alkalmazás Snapshot Viewer elemének Active X-vezérlőjét érinti.

Az Active X-vezérlő a Microsoft Office Access összes támogatott verziójának részét képezi, a Microsoft Office Access 2007 kivételével. Az ActiveX-vezérlő a különálló Snapshot Viewer alkalmazásnak is részét képezi.

A hibát enyhítő tényezők

-   Webalapú támadás esetén a támadónak olyan webhelyet kell üzemeltetnie, amely egy, a biztonsági rés kihasználását lehetővé tevő weblapot tartalmaz. Az érintett weboldalak és a felhasználó által biztosított tartalomnak, esetleg hirdetéseknek helyet adó weboldalak is tartalmazhatnak a biztonsági rést kihasználni képes különlegesen kialakított tartalmat. A támadóknak az adott webhelyre kell csábítaniuk a felhasználókat. Ezt rendszerint úgy érik el, hogy ráveszik őket arra, hogy kattintsanak rá egy e-mailben lévő hivatkozásra vagy azonnali üzenetkezelőben megjelenő üzenetre.
-   A biztonsági rést kihasználó támadó a helyi felhasználóval egyező hozzáférést nyer a rendszerhez. A kevesebb jogosultsággal bíró fiókkal rendelkező felhasználók esetében kisebb a veszélyeztetettség, mint a rendszergazdai jogosultságokkal rendelkezők esetén
-   Az Internet Explorer böngésző Windows Server 2003 és Windows Server 2008 rendszeren alapértelmezés szerint korlátozott üzemmódban [fokozott biztonsági beállításokkal](http://go.microsoft.com/fwlink/?linkid=92039)működik. Ez az üzemmód az Internet zóna biztonsági szintjét Magas értékre állítja be. Ez enyhíti az olyan webhelyek hibáit, melyeket nem adtak hozzá az Internet Explorer Megbízható helyek zónájához.

### Általános tudnivalók

Áttekintés
----------


**A tanácsadó közlemény célja:** Értesíteni a felhasználókat a Microsoft Office Access 2000, Microsoft Office Access 2002 és Microsoft Office Access 2003 alkalmazás Snapshot Viewer elemének Active X-vezérlőjét érintő célzott támadásokról.

**A tanácsadó közlemény állapota:** Tanácsadó közzétéve

**Javaslat:** Olvassa el a javasolt műveleteket, és végezze el a megfelelő beállításokat.

| Hivatkozások        | Azonosítás                                                                       |
|---------------------|----------------------------------------------------------------------------------|
| **CERT-hivatkozás** | [VU\#837785](http://www.kb.cert.org/vuls/id/837785)                              |
| **CVE-hivatkozás**  | [CVE-2008-2463](http://www.cve.mitre.org/cgi-bin/cvename.cgi?name=cve-2008-2463) |

A tanácsadó a következő szoftvereket tárgyalja.

|                                      |
|--------------------------------------|
| Érintett szoftverek                  |
| Snapshot Viewer for Microsoft Access |
| Microsoft Office Access 2000         |
| Microsoft Office Access 2002         |
| Microsoft Office Access 2003         |

Gyakran ismételt kérdések
-------------------------


**Mire terjed ki a tanácsadó hatása?**  
A Microsoftnak tudomására jutott egy új biztonsági résről készült jelentés, amely a Microsoft Access alkalmazás Snapshot Viewer elemének Active X vezérlőjét érinti. Ez az „Áttekintés” részben leírt szoftvereket érinti.

**Olyan biztonsági résről van szó, amelyhez a Microsoftnak biztonsági frissítést kell kiadnia?**  
A Microsoft megteszi a szükséges lépéseket a felhasználók védelme érdekében. Biztonsági frissítés kiadására is sor kerülhet a havonta megjelenő biztonsági frissítéseken keresztül, vagy egy rendkívüli biztonsági frissítés formájában, valamint egyéb útmutatásokon keresztül is.

**Mi okozza a fenyegetést?**  
A fenyegetést a Snapshot Viewer Active X-vezérlőjének biztonsági rése okozza. Egy különlegesen kialakított weboldal, amely kifejezetten az Active X-vezérlő Internet Explorer alkalmazáson keresztüli kihasználására szolgál, programkód távoli futtatását teheti lehetővé. Ez jelenthet feltört webhelyeket valamint olyan webhelyeket, amelyek felhasználó által megadott tartalmat vagy hirdetéseket fogadnak illetve kezelnek. Ezek a weboldalak káros tartalmúak lehetnek, és kihasználhatják a biztonsági rést. A támadóknak azonban nem áll módjukban a felhasználókat ezeknek a weboldalaknak a látogatására kényszerítenie. Csupán megkísérelhetik rávenni a felhasználókat arra, hogy kattintsanak rá az e-mailben vagy azonnali üzenetben megjelenő hivatkozásra, amelyen keresztül a weboldalra jutnak. A speciálisan kialakított webes tartalom reklámcsíkok megjelenítésével, illetve más módon is eljuttatható az érintett rendszerekhez.

**A Microsoft Access Snapshot Viewer elemének bemutatása**
A Snapshot Viewer lehetővé teszi Access jelentés pillanatfelvételének megtekintését, a Microsoft Office Access szabványos vagy futásidejű változatainak hiánya esetén is.

**Mi a tiltóbit?**  
A Microsoft Internet Explorer biztonsági tényezője, mely örökre megakadályozhatja egy ActiveX-vezérlő betöltését az Internet Explorer HTML-megjelenítő motorjába. Ez a művelet a tiltóbit beállítása, mely a rendszerleíró adatbázis módosításával történik. Tiltóbit beállítását követően az adott vezérlő soha nem tölthető be; akkor sem, ha teljesen telepítve van. A tiltóbit beállítása garantálja, hogy érintett összetevő a rendszerben történő megjelenése sem okozhat gondot.

(A tiltóbitről részletesen lásd a [Microsoft tudásbázis 240797 cikkét](http://support.microsoft.com/kb/240797): Az ActiveX vezérlők futtatásának megakadályozása az Internet Explorer programban.

**Ha nincs a vezérlő telepítve, be kell állítanom a tiltóbitet?**  
Igen. A tiltóbit beállítása megakadályozza, hogy a biztonsági rés által érintett vezérlő az Internet Explorer alkalmazásban futhasson.

**Honnan tudhatom, hogy a vezérlő telepítve van?**  
A következő beállításkulcsok közül egyiket vagy többet beállít a rendszer:

HKEY\_CLASSES\_ROOT\\CLSID\\{F0E42D50-368C-11D0-AD81-00A0C90DC8D9}

HKEY\_CLASSES\_ROOT\\CLSID\\{F0E42D60-368C-11D0-AD81-00A0C90DC8D9}

HKEY\_CLASSES\_ROOT\\CLSID\\{F2175210-368C-11D0-AD81-00A0C90DC8D9}

Javasolt műveletek
------------------


**Lehetséges megoldások**

A Microsoft az alábbi megoldásokat tesztelte. Jóllehet ezek a megoldások magát a biztonsági rést nem szüntetik meg, segítenek kivédeni az ismert támadási módszereket. Ha a megoldás csökkenti a működőképességet, arra külön felhívjuk a figyelmet.

-   **COM-objektum futásának megakadályozása az Internet Exploreren**

    Megakadályozhatja a COM-objektumok elindítását az Internet Exploreren, ha a vezérlőre beállítja a tiltóbitet a rendszerleíró adatbázisban.

    **Figyelmeztetés:** A Rendszerleíróadatbázis-szerkesztő helytelen használata komoly problémákhoz vezethet, amelyek az operációs rendszer újratelepítését tehetik szükségessé. A Microsoft nem garantálja a Rendszerleíróadatbázis-szerkesztő nem megfelelő használata miatt fellépő problémák megoldhatóságát. A Rendszerleíróadatbázis-szerkesztőt csak saját felelősségére használhatja.

    A vezérlő Internet Explorer alkalmazásban való futásának megelőzésével kapcsolatban olvassa el a [Microsoft Tudásbázis 240797 számú cikkét](http://support.microsoft.com/kb/240797). Az itt olvasható pontokat követve kompatibilitási jelzőértékeket hozhat létre a rendszerleíró adatbázisban, ezzel megakadályozva a COM-objektum futtatását az Internet Explorerben.

    Másolja át a következő szöveget szövegszerkesztő alkalmazásba, pl. Word programba. Ezután mentse a fájlt .reg kiterjesztéssel.

    Windows rendszerleíróadatbázis-szerkesztő, 5.00  
     verzió
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{F0E42D50-368C-11D0-AD81-00A0C90DC8D9}\]  
    "Compatibility Flags"=dword:00000400

    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{F0E42D60-368C-11D0-AD81-00A0C90DC8D9}\]  
    "Compatibility Flags"=dword:00000400

    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{F2175210-368C-11D0-AD81-00A0C90DC8D9}\]  
    "Compatibility Flags"=dword:00000400

    A .reg fájlra duplán kattintva telepítheti azt az adott rendszerre. A Csoportházirend segítségével más tartományokra is telepítheti. A Csoportházirendről további információt talál az alábbi Microsoft webhelyeken:

    -   [Csoportházirend-gyűjtemény](http://technet2.microsoft.com/windowsserver/en/library/6d7cb788-b31d-4d17-9f1e-b5ddaa6deecd1033.mspx?mfr=true)
    -   [Mi a csoportházirend objektumszerkesztő?](http://technet2.microsoft.com/windowsserver/en/library/47ba1311-6cca-414f-98c9-2d7f99fca8a31033.mspx?mfr=true)
    -   [Alapvető csoportházirend eszközök és beállítások](http://technet2.microsoft.com/windowsserver/en/library/e926577a-5619-4912-b5d9-e73d4bdc94911033.mspx?mfr=true)

    **Megjegyzés**: A módosítások életbeléptetéséhez újra kell indítani az Internet Explorert.

    **A megoldás hatása:** Az ActiveX-vezérlő többé nem indul el az Internet Explorer alkalmazásban. Azok a felhasználók, akik ezt a vezérlőt alkalmazzák jelentés pillanatfelvételének megtekintéséhez a Microsoft Office Access 97 és Microsoft Office Access 2007 telepített szabványos vagy futásidejű változatainak hiányában, azt tapasztalhatják, hogy a jelentések nem jelennek meg, amennyiben a Snapshot Viewer Active X-vezérlőjét az Internet Explorer alkalmazáson keresztül használják.

-   **Állítsa be az Internet Explorer programot, hogy jelezzen az aktív parancsfájlok futtatása előtt, vagy tiltsa le azt az internet és a helyi intranet biztonsági zónában**

    A biztonsági rés elleni védekezésként módosítsa az internet és helyi intranet biztonsági zóna beállításait úgy, hogy a program az Active Scripting futtatása előtt kérdést jelenítsen meg, vagy tiltsa le az Active Scripting funkciót. Ehhez hajtsa végre a következő műveletsort.

    1.  Az Internet Explorer programban kattintson az **Eszközök** menü **Internetbeállítások** parancsára.
    2.  Kattintson a **Biztonság** fülre.
    3.  **Jelölje ki azInternet** ikont, majd kattintson az Egyéni szint gombra.
    4.  **A BeállításokParancsfájlkezelés** csoport **Aktív parancsfájlok futtatása** alcsoportjában jelölje be a **Kérdés** vagy **Letiltás** választógombot, majd kattintson az **OK** gombra.
    5.  Jelölje ki a **Helyi intranet** ikont, majd kattintson az **Egyéni szint** gombra.
    6.  **A BeállításokParancsfájlkezelés** csoport **Aktív parancsfájlok futtatása** alcsoportjában jelölje be a **Kérdés** vagy **Letiltás** választógombot, majd kattintson az **OK** gombra.
    7.  Kétszer az **OK** gombra kattintva térjen vissza az Internet Explorer programba.

    **Megjegyzés**: Az Active Scripting letiltása az internet és helyi intranet biztonsági zónában azt okozhatja, hogy egyes weboldalak nem működnek megfelelően. Ha problémákat tapasztal egy honlap használatában a beállítás megváltoztatását követően, és biztos abban, hogy az adott honlap biztonságos, felveheti azt a megbízható helyek listájára. Ezáltal a weboldal ismét megfelelően működik.

    **Adja hozzá a megbízható webhelyeket az Internet Explorer Megbízható helyek zónájához**

    Miután beállította az Internet Explorer programot, és az kérdést tesz fel az ActiveX-vezérlők és az aktív parancsfájlok Internet és Helyi intranet zónában történő futtatása előtt, a megbízhatónak ítélt webhelyeket felveheti a böngésző Megbízható helyek nevű listájára. Ezzel a megoldással az eddigiekkel megegyező módon használhatja a megbízható webhelyeket, és a nem megbízható webhelyek általi támadások is elkerülhetők. A Microsoft kizárólag a megbízható helyek felvételét ajánlja a listára.

    Ehhez hajtsa végre a következő műveletsort.

    1.  Kattintson az Internet Explorer **Eszközök** menüjének **Internetbeállítások** parancsára, majd a **Biztonság** fülre.
    2.  A **Jelöljön ki egy tartalomzónát, majd állítsa be a biztonsági szintjét** mezőben jelölje ki a **Megbízható helyek** ikont, majd kattintson a **Helyek** gombra.
    3.  Ha titkosított csatornát nem igénylő webhelyeket kíván felvenni, törölje a jelölést a **Kiszolgálóellenőrzés (https:) megkövetelése az egész zónában** jelölőnégyzetből.
    4.  Írja be a megbízható webhely URL-címét a **Webhely hozzáadása a zónához** mezőbe, majd kattintson a **Hozzáadás** gombra.
    5.  Ismételje meg ezeket a lépéseket valamennyi, hozzáadni kívánt webhely esetén.
    6.  A változtatások jóváhagyásához és a böngészőbe való visszatéréshez kattintson kétszer az **OK** gombra.

    **Megjegyzés** Vegyen fel a listára minden olyan webhelyet, amelyről biztosan tudja, hogy nem jelent veszélyforrást a rendszerre nézve. Két oldal hozzáadását fokozottan javasoljuk, ezek:**\*.windowsupdate.microsoft.com** és **\*.update.microsoft.com**. Ezeken az oldalakon található ugyanis a frissítés, amelynek telepítéséhez szükség van az ActiveX-vezérlőre.

    **A megoldás hatása:** Az Active scripting futtatását megelőző kérdésnek járulékos hatásai is vannak. hiszen az interneten vagy az intraneten működő számos webhely parancsfájlkezeléssel nyújt további szolgáltatásokat. Az on-line elektronikus kereskedelmet bonyolító vagy elektronikus banki szolgáltatásokat nyújtó webhelyek például Active Scripting funkcióval jeleníthetik meg a menüket, a rendelési űrlapokat, de akár még a számlakivonatokat is. Az Active Scripting megelőző kérdés beállítása az összes internetes és intranetes webhely működésére kiható, globális érvényű beállítás, Amelynek engedélyezése esetén a program gyakran meg fogja jeleníteni a vonatkozó kérdést. Ha úgy véli, hogy a szóban forgó webhely megbízható, a megjelenő párbeszédpanel **Igen** gombjára kattintva engedélyezheti az Parancsfájlkezelés futtatását. Ha nem szeretne minden ilyen helyről figyelmeztetést, kövesse a „Adja hozzá a megbízható webhelyeket az Internet Explorer Megbízható helyek zónájához” részben leírt pontokat.

-   **Állítsa az internet és helyi intranet biztonsági zóna beállítását „Magas” szintre, ha figyelmeztetést kíván megjeleníteni az ActiveX-vezérlők és az aktív parancsfájlok futtatása előtt ezekben a zónákban**

    A biztonsági rés elleni védekezésként módosítsa az Internet biztonsági zóna beállításait úgy, hogy a program az ActiveX-vezérlők és az aktív parancsfájlok futtatása előtt kérdést jelenítsen meg. Ezt megteheti a böngésző biztonsági beállításának Magas szintre állításával.

    A böngészés biztonsági szintjének emelése az Internet Explorer esetében:

    1.  Az Internet Explorer **Eszközök** menüjében kattintson az **Internet-beállítások** pontra.
    2.  Az **Internet-beállítások** párbeszédpanelen kattintson a **Biztonság** lapra, majd kattintson az **Internet** ikonra.
    3.  **A zóna biztonsági szintje** részben mozgassa a csúszkát a **Magas** állásba. Ezzel minden meglátogatandó honlap esetében magas biztonsági szinttel böngészhet.

    **Megjegyzés:** Ha nem látható a csúszka, kattintson az **Alapértelmezett szint** gombra, majd tolja a csúszkát **Magas** állásba.

    **Megjegyzés** Magas biztonsági szint mellett bizonyos honlapok nem működnek megfelelően Ha problémákat tapasztal egy honlap használatában a beállítás megváltoztatását követően, és biztos abban, hogy az adott honlap biztonságos, felveheti azt a megbízható helyek listájára. Ezt követően a honlap Magas biztonsági szint beállítás mellett is megfelelően fog működni.

    **Adja hozzá a megbízható webhelyeket az Internet Explorer Megbízható helyek zónájához**

    Miután beállította az Internet Explorer programot, és az kérdést tesz fel az ActiveX-vezérlők és az aktív parancsfájlok Internet és Helyi intranet zónában történő futtatása előtt, a megbízhatónak ítélt webhelyeket felveheti a böngésző Megbízható helyek nevű listájára. Ezzel a megoldással az eddigiekkel megegyező módon használhatja a megbízható webhelyeket, és a nem megbízható webhelyek általi támadások is elkerülhetők. A Microsoft kizárólag a megbízható helyek felvételét ajánlja a listára.

    Ehhez hajtsa végre a következő műveletsort.

    1.  Kattintson az Internet Explorer **Eszközök** menüjének **Internetbeállítások** parancsára, majd a **Biztonság** fülre.
    2.  A **Jelöljön ki egy tartalomzónát, majd állítsa be a biztonsági szintjét** mezőben kattintson a **Megbízható helyek** elemre majd kattintson a **Helyek** lehetőségre.
    3.  Ha titkosított csatornát nem igénylő webhelyeket kíván felvenni, törölje a jelölést a **Kiszolgálóellenőrzés (https:) megkövetelése az egész zónában** jelölőnégyzetből.
    4.  Írja be a megbízható webhely URL-címét a **Webhely hozzáadása a zónához** mezőbe, majd kattintson a **Hozzáadás** gombra.
    5.  Ismételje meg ezeket a lépéseket valamennyi, hozzáadni kívánt webhely esetén.
    6.  A változtatások jóváhagyásához és a böngészőbe való visszatéréshez kattintson kétszer az **OK** gombra.

    **Megjegyzés** Vegyen fel a listára minden olyan webhelyet, amelyről biztosan tudja, hogy nem jelent veszélyforrást a rendszerre nézve. Két oldal hozzáadását fokozottan javasoljuk, ezek:**\*.windowsupdate.microsoft.com** és **\*.update.microsoft.com**. Ezeken az oldalakon található ugyanis a frissítés, amelynek telepítéséhez szükség van az ActiveX-vezérlőre.

    **A megoldás hatása:** Az ActiveX-vezérlők és az aktív parancsfájlok (Active Scripting) futtatását megelőző kérdésnek járulékos hatásai is vannak, hiszen az interneten vagy az intraneten működő számos webhely ActiveX-vagy Active Scripting eljárással nyújt további szolgáltatásokat. Az on-line elektronikus kereskedelmet bonyolító vagy elektronikus banki szolgáltatásokat nyújtó webhelyek például ActiveX-vezérlőkkel jeleníthetik meg a menüket, a rendelési űrlapokat, vagy akár a számlakivonatokat is. Az Active X vezérlők vagy Active Scripting futtatását megelőző kérdés beállítása az összes internetes és intranetes webhely működésére kiható, globális érvényű beállítás. Amelynek engedélyezése esetén a program gyakran meg fogja jeleníteni a vonatkozó kérdést. Ha úgy véli, hogy a szóban forgó webhely megbízható, a megjelenő párbeszédpanel Igen gombjára kattintva engedélyezheti az ActiveX-vezérlők vagy az Active Scripting futtatását. Ha nem szeretne minden ilyen helyről figyelmeztetést, kövesse a „Adja hozzá a megbízható webhelyeket az Internet Explorer Megbízható helyek zónájához” részben leírt pontokat.

### Egyéb információ

**További tudnivalók:**

-   Visszajelzését a [Microsoft Súgó és támogatás weboldalán található űrlapot kitöltve teheti meg. Elérhetőségünk.](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech)
-   Az Amerikai Egyesült Államokban és Kanadában technikai támogatás igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

&ndash;&nbsp;&nbsp;&nbsp;&nbsp;2008. július 7. Tanácsadó közzétéve

*Built at 2014-04-18T01:50:00Z-07:00*
