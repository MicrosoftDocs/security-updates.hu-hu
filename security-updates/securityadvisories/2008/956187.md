---
TOCTitle: 956187
Title: Microsoft biztonsági tanácsadó 956187
ms:assetid: 956187
ms:contentKeyID: 61227660
ms:mtpsurl: 'https://technet.microsoft.com/hu-HU/library/956187(v=Security.10)'
author: SharonSears
ms.author: SharonSears
---



Microsoft biztonsági tanácsadó 956187
=====================================

A DNS-hamisítás általi fenyegetettség növekedése
------------------------------------------------

Közzétéve: 2008. július 25.

A Microsoft 2008. július 8-án kiadta az M[S08-037 számú Microsoft biztonsági közleményt](http://go.microsoft.com/fwlink/?linkid=119620), amely a felhasználókat védő biztonsági frissítéseket tartalmaz a Windows tartománynévrendszer (DNS) hamisításával végrehajtott támadások ellen. A Microsoft a frissítést más, hasonlóan érintett DNS-szolgáltatókkal együttműködésben adta ki. A frissítések koordinált megjelentetése óta a támadások nagyobb nyilvános ismertsége és az interneten közzétett részletes rosszindulatú kód miatt nőtt a DNS-rendszerek fenyegetettsége.

A Microsoftnak jelenleg nincs tudomása a rosszindulatú programkódot felhasználó támadásokról vagy ügyfeleket ért hatásokról. Ennek ellenére a nyilvánosságra hozott forgatókönyv miatt támadások várhatók, és a Microsoft folyamatosan követi a helyzet alakulását, ezáltal a felhasználókat pontos és hasznos tájékoztatással láthatja el.

A Microsoft rosszindulatú programkódra vonatkozó vizsgálata megerősítette, hogy az nem érinti az [MS08-037 számú Microsoft biztonsági közleményben](http://go.microsoft.com/fwlink/?linkid=119620) ismertetett frissítéseket telepítő Microsoft-felhasználókat. A Microsoft továbbra is azt javasolja, hogy a felhasználók a Windows Automatikus frissítések funkciójának engedélyezésével alkalmazzák az érintett termékekhez tartozó frissítéseket .

A Microsoft ismert problémákat azonosított az [MS08-037 számú Microsoft biztonsági közleményben](http://go.microsoft.com/fwlink/?linkid=119620) felajánlott frissítésekkel kapcsolatban. Az ismert telepítési problémákkal kapcsolatban bővebb információt az [MS08-037 számú Microsoft biztonsági közleményben](http://go.microsoft.com/fwlink/?linkid=119620), lévő, **jelen biztonsági frissítéshez kapcsolódó Gyakran ismételt kérdések (GYIK) részben** és a [Microsoft Tudásbázis 953230. sz. cikkének](http://support.microsoft.com/kb/953230)**A biztonsági frissítéssel kapcsolatos ismert problémák** című részében talál.

### Általános tudnivalók

Áttekintés
----------


**A tanácsadó közlemény célja:** A felhasználók tájékoztatása a fokozott fenyegetésről, és az [MS08-037 számú Microsoft biztonsági közlemény](http://go.microsoft.com/fwlink/?linkid=119620) frissítéseinek azonnali telepítésére vonatkozó javaslat.

**A tanácsadó közlemény állapota:** Tanácsadó közzététele. Mivel ezzel a problémával már foglalkozott az [MS08-037](http://go.microsoft.com/fwlink/?linkid=119620) számú biztonsági közlemény, nincs szükség további frissítésre.

**Javaslat:** Tekintse meg a hivatkozott közleményt, és a biztonság javítása érdekében alkalmazza a megfelelő frissítést.

| Hivatkozások                   | Azonosítás                                                                       |
|--------------------------------|----------------------------------------------------------------------------------|
| **CERT-hivatkozás**            | [VU\#800113](http://www.kb.cert.org/vuls/id/800113)                              |
| **CVE-hivatkozás**             | [CVE-2008-1447](http://www.cve.mitre.org/cgi-bin/cvename.cgi?name=cve-2008-1447) |
| **Microsoft Tudásbázis cikke** | [953230](http://support.microsoft.com/kb/953230)                                 |
| **Biztonsági közlemény**       | [MS08-037](http://go.microsoft.com/fwlink/?linkid=119620)                        |

A tanácsadó a következő szoftvereket tárgyalja.

|                                                                                                            |
|------------------------------------------------------------------------------------------------------------|
| Érintett szoftverek                                                                                        |
| Microsoft Windows 2000 Service Pack 4                                                                      |
| Windows XP Service Pack 2 és Windows XP Service Pack 3                                                     |
| Windows XP Professional x64 Edition és Windows XP Professional x64 Edition Service Pack 2                  |
| Windows Server 2003 Service Pack 1 és Windows Server 2003 Service Pack 2 rendszerhez                       |
| Windows Server 2003 x64 Edition és Windows Server 2003 x64 Edition Service Pack 2 rendszerhez              |
| Windows Server 2003 SP1 Itanium alapú rendszerekhez és Windows Server 2003 SP2 Itanium alapú rendszerekhez |
| Windows Server 2008 32 bites rendszerekhez                                                                 |
| Windows Server 2008 x64 alapú rendszerekhez                                                                |

Gyakran ismételt kérdések
-------------------------


**Mire terjed ki a tanácsadó hatása?**  
A tanácsadó célja a felhasználók értesítése a Microsoft DNS-alkalmazásokat érintő fokozott fenyegetésről, és az [MS08-037 számú Microsoft biztonsági közlemény](http://go.microsoft.com/fwlink/?linkid=119620) frissítésének azonnali telepítésére vonatkozó javaslat.

**Olyan biztonsági résről van szó, amelyhez a Microsoftnak biztonsági frissítést kell kiadnia?**  
Nem. Az [MS08-037 Microsoft biztonsági közlemény](http://go.microsoft.com/fwlink/?linkid=119620) biztonsági frissítéseit telepítő felhasználókat nem érinti a biztonsági rés.

**Mi okozza a fenyegetést?**  
A Windows DNS ügyfél, illetve kiszolgálói rendszerében lévő Windows DNS szolgáltatás nem biztosít elegendő entrópiát a DNS lekérdezések végrehajtásakor.

**Mi a tartománynévrendszer (DNS)?**  
A Tartománynévrendszer (DNS) a TCP/IP-rendszert alkotó, iparági szabványoknak megfelelő protokollcsomagok egyike. A DNS két szoftverösszetevő segítségével működik: ez a DNS-kiszolgáló és a DNS-ügyfél (azaz a feloldó). Mindkét összetevő a háttérben futó szervizalkalmazás. A hálózati erőforrásokat számokból álló IP-címek azonosítják. A felhasználók azonban nehezen jegyzik meg ezeket. A DNS adatbázisa olyan rekordokat tartalmaz, amelyek a hálózati erőforrások olyan felhasználóbarát alfanumerikus nevét, mint például a www.microsoft.com, a kommunikációs célokra alkalmas IP-címmé képezi le. A DNS ilyen értelemben tehát emlékeztető eszköz, amely megkönnyíti a hálózati erőforrások megjegyzését a felhasználók számára. A további tájékoztatást, valamint a DNS és a többi Windows-technológia együttműködését bemutató logikai ábrákat lásd a TechNet [Mi a DNS?](http://technet2.microsoft.com/windowsserver/en/library/ff937311-03ce-4d04-b72c-b39c4d51cb361033.mspx) c. cikkében.

**Mi a DNS gyorsítótár?**  
A tartománynév-kezelő rendszer (Domain Name System - DNS) gyorsítótára olyan szolgáltatás, amelyik tárolja a DNS lekérdezésre adott válaszokat, hogy ugyanazokat az adatokat ne kelljen ismételten lekérdezni a DNS-kiszolgálótól. További tudnivalókat a TechNet [DNS-gyorsítótár](http://www.microsoft.com/technet/prodtechnol/windows2000serv/reskit/regentry/30643.mspx?mfr=true) című cikkében, valamint a TechNet [DNS DNS-hozzárendelés - gyorsítótár szolgáltatás](http://www.microsoft.com/technet/prodtechnol/windows2000serv/reskit/cnet/cnbc_imp_qxht.mspx?mfr=true) című cikkében talál. A DNS gyorsítótárának „mérgezéséről” a további tájékoztatást a Technet [Támadás észlelése](http://www.microsoft.com/technet/isa/2004/help/fw_alertattack.mspx?mfr=true) című cikke tartalmaz.

**Mire használhatja ezt a funkciót a támadó?**  
A biztonsági rést sikeresen kihasználó támadó tetszőleges címeket szúrhat be a DNS gyorsítótárába, ezt szokták nevezni a DNS mérgezésének.

Javasolt műveletek
------------------


-   A Microsoft javaslata szerint az [MS08-037 biztonsági közlemény](http://go.microsoft.com/fwlink/?linkid=119620) frissítéseit azonnal telepíteni kell.

### Egyéb információ

**További tudnivalók:**

-   Visszajelzését a [Microsoft Súgó és támogatás weboldalán található űrlapot kitöltve teheti meg. Elérhetőségünk.](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech)
-   Az Amerikai Egyesült Államokban és Kanadában technikai támogatás igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

&ndash;&nbsp;&nbsp;&nbsp;&nbsp;2008. július 25. Tanácsadó közzététele.

*Built at 2014-04-18T01:50:00Z-07:00*
