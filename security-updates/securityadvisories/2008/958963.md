---
TOCTitle: 958963
Title: Microsoft biztonsági tanácsadó 958963
ms:assetid: 958963
ms:contentKeyID: 61227662
ms:mtpsurl: 'https://technet.microsoft.com/hu-HU/library/958963(v=Security.10)'
author: SharonSears
ms.author: SharonSears
---



Microsoft biztonsági tanácsadó 958963
=====================================

A kiszolgálószolgáltatást érintő kártékony kód nyilvánosságra hozatala
----------------------------------------------------------------------

Közzétéve: 2008. október 27.

A Microsoft tudomására jutott, hogy az interneten nyilvánosságra került az [MS08-067](http://technet.microsoft.com/security/bulletin/ms08-067) biztonsági frissítés által javított biztonsági rést kihasználó részletes rosszindulatú programkód végrehajtását bemutató leírás. A leírás bemutatja a kód Windows 2000, Windows XP és Windows Server 2003 rendszereken történő végrehajtását. A Microsoft a rosszindulatú programkódot használó korlátozott számú célzott, aktív támadásról értesült. Jelenleg nem kapcsolódnak a biztonsági réshez önmagukat sokszorosítani képes támadások. A támadásról tudomást szerezve a Microsoft beindította szoftverbiztonsági kérdésekre megoldást adó folyamatát (SSIRP), és továbbra is foglalkozik a probléma feltárásával.

A fent említett rosszindulatú programkóddal kapcsolatos kutatásaink kimutatták, hogy az nem befolyásolja azon felhasználókat, akik telepítették a számítógépre az [MS08-067](http://technet.microsoft.com/security/bulletin/ms08-067) közleményben felsorolt frissítéseket.  A Microsoft a továbbiakban is azt ajánlja ügyfeleinek, hogy a Windows automatikus frissítések engedélyezésével alkalmazzák a frissítéseket az érintett termékeken.

Továbbra is együttműködünk a Microsoft Security Response Alliance (MSRA) és a Microsoft Active Protections Program (MAPP) résztvevőivel, hogy termékeik további védelmet nyújtsanak a felhasználók számára. Windows Live Safety Scanner, Windows Live One Care és Forefront termékeinket ügyfeleink védelmében frissítettük. A Global Infrastructure Alliance for Internet Safety (GIAIS) program partnereivel is együttműködünk, hogy a fertőzés továbbterjedését megakadályozhassuk.

Azok az ügyfeleink, akik úgy vélik, érintettek, az ügyfélszolgálathoz és a támogatási szolgáltatáshoz fordulhatnak segítségért. A biztonsági frissítésekkel és egyéb problémákkal kapcsolatban az ügyfélszolgálat és a támogatási szolgáltatás Észak-Amerikában az 1-866-PCSAFETY telefonszámon térítésmentesen vehető igénybe. Észak-Amerikán kívül ügyfeleink a következő helyen található bármely módszer segítségével segítséget kérhetnek: <http://www.microsoft.com/protect/support/default.mspx> (kattintson a **válasszon régiót** hivatkozásra az első bekezdésben).

A hibát enyhítő tényezők:

-   Az [MS08-067](http://technet.microsoft.com/security/bulletin/ms08-067) biztonsági frissítést telepítő felhasználókat nem érinti a biztonsági rés.
-   A biztonsági rés elsősorban a Windows 2000, Windows XP és Windows Server 2003 rendszert érinti. Az ezeket a platformokat alkalmazó felhasználóknak amint lehet, telepíteniük kell az [MS08-067](http://technet.microsoft.com/security/bulletin/ms08-067) frissítést.
-   Való igaz, hogy ajánlott a frissítés telepítése, azonban az [MS08-067](http://technet.microsoft.com/security/bulletin/ms08-067) közleményben leírt enyhítő lépéseket végrehajtó felhasználók már lényegesen csökkentették a veszélyeztetettség fokát.

### Általános tudnivalók

Áttekintés
----------


**A tanácsadó közlemény célja:** Értesítés a biztonsági frissítésről, amely segít a fenyegetés elleni védelemben.

**A tanácsadó közlemény állapota:** Mivel ezzel a problémával már foglalkozott az [MS08-067](http://technet.microsoft.com/security/bulletin/ms08-067) számú biztonsági közlemény, nincs szükség további frissítésre.

**Javaslat:** Telepítse az [MS08-067](http://technet.microsoft.com/security/bulletin/ms08-067) biztonsági frissítést a biztonsági rés kiküszöbölésére.

| Hivatkozások                       | Azonosítás                                                                       |
|------------------------------------|----------------------------------------------------------------------------------|
| **CVE-hivatkozás**                 | [CVE-2008-4250](http://www.cve.mitre.org/cgi-bin/cvename.cgi?name=cve-2008-4250) |
| **Microsoft Tudásbázis cikke**     | [958963](http://support.microsoft.com/kb/958963)                                 |
| **Microsoft biztonsági közlemény** | [MS08-067](http://technet.microsoft.com/security/bulletin/ms08-067)              |
| **CERT-hivatkozás**                | [VU\#827267](http://www.kb.cert.org/vuls/id/827267)                              |

A tanácsadó a következő szoftvereket tárgyalja.

|                                                                                                            |
|------------------------------------------------------------------------------------------------------------|
| Érintett szoftverek                                                                                        |
| Microsoft Windows 2000 Service Pack 4                                                                      |
| Windows XP Service Pack 2 és Windows XP Service Pack 3                                                     |
| Windows XP Professional x64 Edition és Windows XP Professional x64 Edition Service Pack 2                  |
| Windows Server 2003 Service Pack 1 és Windows Server 2003 Service Pack 2 rendszerhez                       |
| Windows Server 2003 x64 Edition és Windows Server 2003 x64 Edition Service Pack 2 rendszerhez              |
| Windows Server 2003 SP1 Itanium alapú rendszerekhez és Windows Server 2003 SP2 Itanium alapú rendszerekhez |

Gyakran ismételt kérdések
-------------------------


**Mire terjed ki a tanácsadó hatása?**  
A Microsoft tudomására jutott az [MS08-067](http://technet.microsoft.com/security/bulletin/ms08-067) számú Microsoft biztonsági közlemény által javított biztonsági rés kihasználását lehetővé tévő kód nyilvánosságra hozatala. A probléma az „Áttekintés” részben felsorolt szoftvereket érinti.

**Olyan biztonsági résről van szó, amelyhez a Microsoftnak biztonsági frissítést kell kiadnia?**  
A Microsoft a biztonsági rést az [MS08-067](http://technet.microsoft.com/security/bulletin/ms08-067) számú biztonsági közleményben tárgyalja. Az MS08-067 biztonsági frissítést telepítő felhasználókat nem érinti a biztonsági rés. További frissítésre nincs szükség.

**Mi okozza a biztonsági rést?**  
A Kiszolgáló szolgáltatás nem megfeleloen kezeli a különlegesen kialakított távoli eljáráshívási kérelmeket.

**Mire használhatja a biztonsági rést a támadó?**  
A távoli eljáráshíváson keresztül a támadó hitelesítés nélkül tetszőleges kódot futtathat. Ezt követően a támadó programokat telepíthet, illetve adatokat tekinthet meg, módosíthat és törölhet, de korlátozás nélküli jogosultságokkal rendelkező új fiókokat is létrehozhat.

**Mi a kiszolgálószolgáltatás?**  
A Kiszolgáló szolgáltatás támogatja a távoli eljáráshívást (RPC), a fájlok nyomtatását és a nevesített cső megosztást a hálózaton. A Kiszolgáló szolgáltatás lehetővé teszi a helyi erőforrások (pl. lemezek vagy nyomtatók) megosztását, így a hálózat más felhasználói is hozzáférhetnek ezekhez. Lehetővé teszi továbbá a saját és más számítógépeken futó alkalmazások közötti named pipe kommunikációt, ami távoli eljáráshívásra használható.

**Mi az RPC?**  
A távoli eljáráshívási (RPC) protokollt programok használhatják a hálózat egy másik számítógépén található programtól való szolgáltatáskérésre. Az RPC elősegíti a számítógépek egymásközti kommunikációját, mert az RPC-protokollt használó programnak kell „értenie” a hálózati kommunikációban részt vevő hálózati protokollokat. Az RPC-protokollban a kérelmező program az ügyfél, a szolgáltatást nyújtó program pedig a kiszolgáló.

**Ismertek a veszély ellen védelmet nyújtó Microsoft biztonsági frissítés telepítése esetén fellépő problémák?**  
Nem. A Microsoft továbbra is a frissítés haladéktalan telepítését ajánlja.

Javasolt műveletek
------------------


Ha telepítette az [MS08-067](http://technet.microsoft.com/security/bulletin/ms08-067) közlemény részét képező frissítést, a szóban forgó biztonsági réssel szemben már védettséget élvez. Ha nem telepítette a frissítést, javasoljuk, hogy hajtsa végre az [MS08-067](http://technet.microsoft.com/security/bulletin/ms08-067) közleményben ismertetett lehetséges megoldásokat.

-   **A számítógép védelme**

    Arra ösztönözzük ügyfeleinket, hogy kövessék A számítógép védelme útmutatásait a tűzfal használatával kapcsolatban, töltsék le a szoftverfrissítéseket és telepítsenek víruskereső szoftvereket. Ügyfeleink többet is megtudhatnak ezekről a lépésekről, ha meglátogatják az [A számítógép védelme](http://www.microsoft.com/protect/computer/default.mspx) webhelyet.

-   **Tartsa naprakészen Windows rendszerét**

    A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Windows Update webhelyre](http://windowsupdate.microsoft.com/), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.

-   **Alkalmazza a Microsoft közleményeiben felsorolt megoldásokat**

    Az [MS08-067](http://technet.microsoft.com/security/bulletin/ms08-067) biztonsági közlemény a biztonsági rés megszüntetését szolgáló lehetséges megoldásokat sorolja fel.

### Egyéb információ

**További tudnivalók:**

-   Visszajelzését a [Microsoft Súgó és támogatás weboldalán található űrlapot kitöltve teheti meg. Elérhetőségünk.](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech)
-   Az Amerikai Egyesült Államokban és Kanadában technikai támogatás igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

&ndash;&nbsp;&nbsp;&nbsp;&nbsp;2008. október 27.: Tanácsadó közzétéve

*Built at 2014-04-18T01:50:00Z-07:00*
