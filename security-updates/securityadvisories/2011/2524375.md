---
TOCTitle: 2524375
Title: Microsoft biztonsági tanácsadó 2524375
ms:assetid: 2524375
ms:contentKeyID: 61227599
ms:mtpsurl: 'https://technet.microsoft.com/hu-HU/library/2524375(v=Security.10)'
---

Microsoft biztonsági tanácsadó 2524375
======================================

A megtévesztő digitális tanúsítványok tartalomhamisítást tesznek lehetővé
-------------------------------------------------------------------------

Közzétéve: 2011. március 23.

**Verzió:** 1.0

### Általános tudnivalók

#### Összefoglalás

A Microsoft kilenc megtévesztő digitális tanúsítványról szerzett tudomást, amit a Comodo bocsátott ki. A Comodo hitelesítés-szolgáltatóként szerepel a Microsoft Windows összes támogatott verziójának megbízható legfelső szintű hitelesítés-szolgáltatók tárolójában. A Comodo 2011. március 16-án értesítette a Microsoftot, hogy egy harmadik fél a Comodo nevében aláírt kilenc tanúsítványt – anélkül, hogy azok hitelességét megfelelően igazolták volna. Ezek a tanúsítványok felhasználhatók tartalomhamisítás céljára, adathalász támadásokhoz, illetve man-in-the-middle támadásokhoz minden internetböngésző-felhasználó ellenében (beleértve az Internet Explorer felhasználóit).

A tanúsítványok a következő internetes funkciókat érintik:

-   login.live.com
-   mail.google.com
-   www.google.com
-   login.yahoo.com (3 tanúsítvány)
-   login.skype.com
-   addons.mozilla.org
-   "Global Trustee"

A Comodo visszavonta az érintett tanúsítványokat, melyek most már szerepelnek a Comodo Visszavont tanúsítványok listáján (CRL). Az online tanúsítványállapot-protokollt (OCSP) alkalmazó böngészők interaktív módon hitelesítik a tanúsítványokat, és blokkolják azok működését.

A probléma megszüntetése érdekében minden támogatott Windows-verzióhoz rendelkezésre áll frissítés. A frissítésről további információt a [Microsoft Tudásbázis 2524375. számú cikkében](http://support.microsoft.com/kb/2524375) talál.

Jellemzően nincs szükség felhasználói beavatkozásra a frissítés telepítéséhez, mivel az ügyfelek többségénél működik az automatikus frissítés funkció, ez pedig automatikusan letölti és telepíti a jelen frissítést. A frissítés manuális telepítésének részleteiről lásd a tanácsadó **Javasolt műveletek** c. részét.

### Tanácsadói részletek

#### Kiadás hivatkozások

A kiadással kapcsolatos további tájékoztatást az alábbi hivatkozásokon talál:

| Hivatkozások                   | Azonosítás                                         |
|--------------------------------|----------------------------------------------------|
| **Microsoft Tudásbázis cikke** | [2524375](http://support.microsoft.com/kb/2524375) |

#### Érintett és nem érintett szoftverek

A tanácsadó a következő szoftvereket tárgyalja.

|                                                                                                                         |
|-------------------------------------------------------------------------------------------------------------------------|
| Érintett szoftverek                                                                                                     |
| Windows XP Service Pack 3                                                                                               |
| Windows XP Professional x64 Edition Service Pack 2                                                                      |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Windows Server 2003 SP2 Itanium-alapú rendszerekhez                                                                     |
| Windows Vista Service Pack 1 és Windows Vista Service Pack 2                                                            |
| Windows Vista x64 Edition Service Pack 1 és Windows Vista x64 Edition Service Pack 2                                    |
| Windows Server 2008 32 bites rendszerekhez és Windows Server 2008 32 bites rendszerekhez, Service Pack 2\*              |
| Windows Server 2008 x64 alapú rendszerekhez és Windows Server 2008 x64 alapú rendszerekhez, Service Pack 2\*            |
| Windows Server 2008 Itanium-alapú rendszerekhez és Windows Server 2008 Itanium-alapú rendszerekhez, Service Pack 2      |
| Windows 7 32 bites rendszerekhez és Windows 7 32 bites rendszerekhez Service Pack 1                                     |
| Windows 7 x64 alapú rendszerekhez és Windows 7 x64 alapú rendszerekhez Service Pack 1                                   |
| Windows Server 2008 R2 x64 alapú rendszerekhez és Windows Server 2008 R2 x64 alapú rendszerekhez Service Pack 1\*       |
| Windows Server 2008 R2 Itanium alapú rendszerekhez és Windows Server 2008 R2 Itanium alapú rendszerekhez Service Pack 1 |

**\*Érinti a kiszolgálómag telepítését.** Ez a frissítés ugyanolyan biztonsági besorolás mellett, a megadottak szerint érvényes az Windows Server 2008 és a Windows Server 2008 R2 összes támogatott kiadására, függetlenül attól, hogy a kiszolgálómag-telepítési opcióval telepítették-e. Erről a telepítési opcióról bővebben a [Kiszolgálómag-telepítés kezelése](http://technet.microsoft.com/en-us/library/ee441255(ws.10).aspx)és [Kiszolgálómag-telepítés szervizelése](http://technet.microsoft.com/en-us/library/ff698994(ws.10).aspx) TechNet cikkekben olvashat. A kiszolgálómag-telepítési opció nem vonatkozik a Windows Server 2008 és a Windows Server 2008 R2 bizonyos kiadásaira; lásd: [A kiszolgálómag-telepítési opciók összehasonlítása](http://www.microsoft.com/windowsserver2008/en/us/compare-core-installation.aspx).

Gyakran ismételt kérdések
-------------------------

**Mit jelent a kriptográfia?**    
A kriptográfia az adatbiztonság érdekében normál, olvasható állapotból (egyszerű szöveg) titkosított formába (titkosított szöveg) alakítja az adatokat.

A kriptográfia minden típusánál van egy kulcs névre hallgató érték, illetve egy eljárás (titkosítási algoritmus), amely által az egyszerű szöveg titkosított szöveggé válik. A legelterjedtebb módszer, a titkos kulcsú kriptográfia esetében a titkosított szöveg ugyanezzel a kulccsal alakítható vissza egyszerű szöveggé. A nyilvános kulcsú kriptográfia esetében a titkosított szöveg visszaalakítása másik kulccsal történik.

**Mi az a digitális tanúsítvány?**    
A [nyilvános kulcsú kriptográfia](http://msdn.microsoft.com/en-us/library/92f9ye3s.aspx) esetében az egyik kulcsot (ez a személyes kulcs) titokban kell tartani. A másik, nyilvános kulcs megosztható a nyilvánossággal. Azonban kell egy módszer, amivel a kulcs tulajdonosa azonosítani tudja magát. Erre valók a digitális tanúsítványok. A digitális tanúsítvány egy támadhatatlan adategység, amely a nyilvános kulcsot egybefoglalja a kapcsolódó információkkal: ki a tulajdonos, mire való a tanúsítvány, mikor jár le stb.

**Mire valók a tanúsítványok?**    
A tanúsítványok alapvetően egy személy vagy készülék azonosságát, illetve szolgáltatást hitelesítenek, illetve fájlok titkosítására is használhatók. Általában a felhasználóknak nem kell foglalkozniuk a tanúsítványokkal. Kaphatnak azonban olyan üzenetet, mely szerint a tanúsítvány lejárt vagy érvénytelen. Ilyenkor az üzenetben leírt utasításokat kell követni.

**Mit jelent a hitelesítés-szolgáltató (CA)?**    
A hitelesítés-szolgáltatók azok a szervezetek, akik kiadják a tanúsítványok. Megállapítják és ellenőrzik a személyek vagy hitelesítés-szolgáltatók tulajdonát képező nyilvános kulcsot hitelességét, illetve ellenőrzik a tanúsítványt kérő személy vagy szervezet azonosságát.

**Mi okozta a hibát?**    
Egy jelentős hitelesítés-szolgáltató, a Comodo jelezte a Microsoftnak, hogy több digitális tanúsítvány került kiadásra anélkül, hogy megfelelően ellenőrizték volna azok azonosságát. Ezek a tanúsítványok alkalmasak a szolgáltatások azonosítását érintő tartalomhamisításra, és rá tudják venni a felhasználókat, hogy bízzanak ezekben.

**Megjegyzés** A Comodo visszavonta az érintett tanúsítványokat, melyek most már szerepelnek a Comod Visszavont tanúsítványok listáján (CRL).

**Mire használhatja a biztonsági rést a támadó?**    
A támadó felhasználja a tanúsítványokat tartalomhamisítás céljára, adathalász támadásokhoz, illetve man-in-the-middle támadásokhoz minden internetböngésző-felhasználó ellenében (beleértve az Internet Explorer felhasználóit).

**Mit jelent a man-in-the-middle támadás?**    
A man-in-the-middle támadás során a támadó keresztülvezeti a két felhasználó közt folyó kommunikációt saját számítógépén anélkül, hogy a két kommunikáló fél tudna erről. Mindkét kommunikáló fél tudtán kívül adatokat küld a támadónak és fogad tőle, miközben azt hiszi, hogy csak az eredeti címzettel kommunikál.

**Hogyan lehet visszavonni egy tanúsítványt?**    
A Comodo egy szabványos eljárást követve megakadályozhatja, hogy a tanúsítványokat használatuk esetén el is fogadják. Minden tanúsítvány-kiállító időnként létrehoz egy CRL listát, amely az érvénytelen tanúsítványokat tartalmazza. Minden tanúsítványhoz meg kell adni egy CRL elérési helyet (CDP), ami jelzi, hogy honnan lehet bekérni a vonatkozó CRL-t.

Az internetböngészők online tanúsítványállapot-protokoll (OCSP) alapján is ellenőrizhetik egy digitális tanúsítvány azonosságát. Az OCSP tanúsítvány-hitelesítő módszerhez aktív részvétel szükséges: kapcsolódni kell egy, a digitális tanúsítványt aláírt hitelesítés-szolgáltató (CA) OCSP-válaszadójához. Minden tanúsítványnak rá kell mutatnia egy OCSP válaszadó helyhez, a Kiállítói információ lekérdezése (AIA) keretében. Emellett az OCSP funkciókapcsolás lehetővé teszi, hogy az internetkiszolgáló maga küldjön OCSP hitelesítési választ az ügyfél számára.

A OCSP hitelesítés alapértelmezés szerint aktív az Internet Explorer 7 és annál újabb Internet Explorer verziókon, a Windows Vista, Windows Server 2008, Windows 7 és Windows Server 2008 R2 támogatott kiadásain. Ezeknél az operációs rendszereknél a böngésző a CRL helyről kéri le a tanúsítvány-hitelesítéshez szükséges információt, amennyiben az OSCP hitelesítés meghiúsul.

A visszavont tanúsítvány ellenőrzésének részleteiről lásd a [Tanúsítvány-visszavonás és állapot-ellenőrzés](http://technet.microsoft.com/en-us/library/ee619730(ws.10).aspx) TechNet cikket.

**Mi a visszavont tanúsítványok listája (CRL)?**    
A CRL egy digitális aláírással ellátott lista, amit a CA ad ki az általa kiadott, és nemrégiben visszavont tanúsítványok felsorolásával. Minden egyes visszavont tanúsítványról közlik a tanúsítvány sorozatszámát, a visszavonás dátumát és okát. Az alkalmazások a CRL alapján tudják megállapítani, hogy egy adott tanúsítványt visszavontak-e.

**Mi a CRL elérési hely (CDP)?**    
A CDP az a tanúsítvány-kiterjesztés, ahol egy adott CA tanúsítvány-visszavonási listája megtekinthető. Tartalmazhat egy vagy több HTTP, fájl, illetve LDAP formájú URL elemet.

**Mi az online tanúsítványállapot-protokoll (OCSP)?**    
Az OCSP protokoll lehetővé teszi a tanúsítványállapot valós idejű ellenőrzését. Az OCSP válaszadó jellemzően a CA részéről kikért CRL alapján közli a visszavonás állapotát.

**A Microsoft milyen lépéseket tesz a probléma megoldása végett?**    
Noha a problémát nem Microsoft termék hibája okozza, fejlesztettünk egy frissítést, amely biztosítja a felhasználók védelmét: garantálja, hogy a kilenc megtévesztő tanúsítványt mindig nem megbízhatóként kezelje a rendszer.

**Ha a Microsoft szoftverben nincs hiba, miért ad ki mégis frissítést a Microsoft?**    
Ha aktív a CRL és OCSP, akkor is előfordulhat, hogy a hitelesítési technikák nem elegendőek ahhoz, hogy maradéktalanul megvédjék a felhasználókat a tanúsítványok rosszindulatú kihasználása ellen. Ha a CRL hely és az OCSP válaszadó elérhető, a hitelesítési ellenőrzések rendkívül megbízhatóak és hatékonyak.

Ha azonban a tanúsítvány-visszavonás ellenőrzése hálózati vagy kapcsolódási problémák miatt meghiúsul, a böngészők és egyéb ügyfélalkalmazások (beleértve az Internet Explorer programot) figyelmen kívül hagyhatják a hibákat, és megbízhatónak ítélhetik a tanúsítványt, noha erre semmilyen bizonyíték nem utal. Ilyen esetekben a felhasználók továbbra is támadhatók.

**Mi a frissítés feladata?**  
A frissítés a probléma megoldása védett a Microsoft Windows nem biztonságos tanúsítványok helyi tárolójába helyezi a kilenc félrevezető tanúsítványt.

**Honnan tudhatom, hogy érvénytelen tanúsítványhibába ütköztem?**    
Amikor az Internet Explorer érvénytelen tanúsítvánnyal találkozik, a felhasználók előtt megjelenik „A webhely tanúsítványa hibás.” szövegű weboldal. Amikor megjelenik ez a figyelmeztetés, érdemes becsukni a weboldalt, és elnavigálni onnan.

Az üzenet akkor jelenik meg, ha a tanúsítványt érvénytelennek ítélték, pl. aktív visszavont tanúsítványok listája (CRL) vagy online tanúsítványállapot-protokoll (OCSP) ellenőrzés alapján. A OCSP hitelesítés alapértelmezés szerint aktív az Internet Explorer 7 és annál újabb Internet Explorer verziókon, a Windows Vista, Windows Server 2008, Windows 7 és Windows Server 2008 R2 támogatott kiadásain.

**A frissítés alkalmazását követően hogyan ellenőrizhetem a Nem megbízható tanúsítványok mappában lévő tanúsítványokat?**    
A tanúsítványok megjelenítésével kapcsolatos tudnivalókat lásd a[Tanúsítványok megtekintése az MMC beépülő modullal](http://msdn.microsoft.com/en-us/library/ms788967.aspx) MSDN cikkben.

A **Tanúsítványok MMC beépülő modulja** helyen ellenőrizze, hogy a következő tanúsítványok bekerültek-e **Nem megbízható tanúsítványok** mappába:

| Tanúsítvány        | Kiállító               | Sorozatszám                                        |
|--------------------|------------------------|----------------------------------------------------|
| addons.mozilla.org | UTN-USERFirst-Hardware | 00 92 39 d5 34 8f 40 d1 69 5a 74 54 70 e1 f2 3f 43 |
| “Global Trustee”   | UTN-USERFirst-Hardware | 00 d8 f3 5f 4e b7 87 2b 2d ab 06 92 e3 15 38 2f b0 |
| login.live.com     | UTN-USERFirst-Hardware | 00 b0 b7 13 3e d0 96 f9 b5 6f ae 91 c8 74 bd 3a c0 |
| login.skype.com    | UTN-USERFirst-Hardware | 00 e9 02 8b 95 78 e4 15 dc 1a 71 0a 2b 88 15 44 47 |
| login.yahoo.com    | UTN-USERFirst-Hardware | 00 d7 55 8f da f5 f1 10 5b b2 13 28 2b 70 77 29 a3 |
| login.yahoo.com    | UTN-USERFirst-Hardware | 39 2a 43 4f 0e 07 df 1f 8a a3 05 de 34 e0 c2 29    |
| login.yahoo.com    | UTN-USERFirst-Hardware | 3e 75 ce d4 6b 69 30 21 21 88 30 ae 86 a8 2a 71    |
| mail.google.com    | UTN-USERFirst-Hardware | 04 7e cb e9 fc a5 5f 7b d0 9e ae 36 e1 0c ae 1e    |
| www.google.com     | UTN-USERFirst-Hardware | 00 f5 c8 6a f3 61 62 f1 3a 64 f5 4f 6d c9 58 7c 06 |

Javasolt műveletek
------------------

#### Telepítse a frissítést

A probléma megoldására frissítést adtak ki.

A felhasználók nagy részénél be van kapcsolva az automatikus frissítés; ilyenkor nincs más teendő, mert a rendszer automatikusan letölti és telepíti a frissítést. Ha nem használ automatikus frissítést, keresse meg a vonatkozó frissítést és telepítse manuálisan. Az automatikus frissítés további beállításairól lásd a [Microsoft Tudásbázis 294871. cikkét](http://support.microsoft.com/kb/294871).

Ha a rendszergazda, vállalati telepítő vagy végfelhasználó manuálisan szeretné telepíteni a frissítést, a Microsoft az azonnali telepítést javasolja frissítéskezelő szoftver vagy a [Microsoft Update](http://go.microsoft.com/fwlink/?linkid=40747) szolgáltatás igénybevételével.

A frissítés a Microsoft Letöltőközpontból is elérhető: a letöltési hivatkozásokat lásd a [Microsoft Tudásbázis 2524375. cikkében](http://support.microsoft.com/kb/2524375).

#### További ajánlott teendők

-   **Nézze át a Microsoft Tudásbázis jelen tanácsadót érintő cikkét**

    A problémáról további információt a [Microsoft Tudásbázis 2524375.](http://support.microsoft.com/kb/2524375) számú cikkében talál.

-   **Védje számítógépét**

    Arra ösztönözzük ügyfeleinket, hogy kövessék A számítógép védelme útmutatásait a tűzfal használatával kapcsolatban, töltsék le a szoftverfrissítéseket és telepítsenek víruskereső szoftvereket. Ügyfeleink többet is megtudhatnak ezekről a lépésekről, ha meglátogatják az [A számítógép védelme](http://www.microsoft.com/protect/computer/default.mspx) webhelyet.

    A biztonságos internetezésről a [Microsoft biztonsági honlapján](http://www.microsoft.com/security/default.mspx) található további információ.

-   **Tartsa naprakészen Microsoft szoftvereit**

    A számítógépek minél nagyobb biztonsága érdekében a Microsoft szoftverek felhasználóinak alkalmazniuk kell a Microsoft legújabb biztonsági frissítéseit. Ha nem biztos abban, hogy szoftvere naprakész-e, látogasson el a [Microsoft Update](http://go.microsoft.com/fwlink/?linkid=40747) webhelyre, ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha bekapcsolta az automatikus frissítést és beállítottak, hogy kéri a Microsoft termékek frissítéseit, a frissítéseket azonnal megkapja, amikor azok kiadásra kerülnek. Mégis ellenőriznie kell, hogy a rendszer telepítette-e ezeket.

### Egyéb információ

#### Microsoft Active Protections Program (MAPP)

Az ügyfelek védelmének növelése érdekében a biztonsági szoftverekkel foglalkozó nagyobb gyártók a Microsoft a havi biztonsági közlemények megjelenése előtt ellátja biztonsági résekkel kapcsolatos információkkal. Így a biztonságiszoftver-gyártók a kapott biztonsági résekkel kapcsolatos információt felhasználhatják ügyfeleik hatásosabb védelmére az olyan biztonsági szoftverek vagy eszközök (például víruskeresők, hálózati behatolásérzékelő rendszerek vagy kiszolgálóalapú behatolásvédelmi rendszerek) frissítése által. A biztonságiszoftver-gyártók által kiadott aktív védelem elérhetőségéről a [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx) webhelyén található listán szereplő és a programban részt vevő gyártók aktív védelmi webhelyein tájékozódhat.

#### Visszajelzés

-   Visszajelzését a Microsoft Súgó és támogatás űrlap kitöltésével küldheti el: [Kapcsolatfelvétel az ügyfélszolgálattal](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Terméktámogatás

-   Az Amerikai Egyesült Államokban és Kanadában technikai támogatás igényelhető a [biztonsági támogató részlegtől](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

#### Felelősséget kizáró nyilatkozat

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

#### Verziók

-   1.0 verzió (2011. március 23.): Tanácsadó közzététele.

*Built at 2014-04-18T01:50:00Z-07:00*
