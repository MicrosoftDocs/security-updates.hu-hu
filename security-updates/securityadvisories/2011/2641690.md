---
TOCTitle: 2641690
Title: Microsoft biztonsági tanácsadó 2641690
ms:assetid: 2641690
ms:contentKeyID: 61227603
ms:mtpsurl: 'https://technet.microsoft.com/hu-HU/library/2641690(v=Security.10)'
---

Microsoft biztonsági tanácsadó 2641690
======================================

A megtévesztő digitális tanúsítványok tartalomhamisítást tesznek lehetővé
-------------------------------------------------------------------------

Közzétéve: 2011. november 10. | Frissítve: 2012. január 19.

**Verzió:** 3.0

### Általános tudnivalók

#### Összefoglalás

A Microsoft cégnek tudomására jutott, hogy az Entrust és a GTE CyberTrust alatt működő malajziai hitelesítésszolgáltató, a DigiCert Sdn. Bhd, 22 darab gyenge 512 bites kulccsal ellátott tanúsítványt adott ki. A gyenge, és ezért könnyen feltörhető kulcsok lehetővé teszik a támadónak, hogy a tanúsítványokat rosszindulatúan kihasználva tartalmat hamisíthasson, az összes webböngésző felhasználója, így az Internet Explorer felhasználói ellen is adathalász támadásokat indíthasson, „man-in-the-middle” akciókat hajtson végre. Noha a biztonsági rés nem Microsoft-termékkel kapcsolatos, a probléma érinti a Microsoft Windows összes támogatott verzióját.

A DigiCert Sdn. Bhd nem a DigiCert, Inc.leányvállalata. Utóbbi a Microsoft Root Certificate Program tagja.

Semmilyen utalás nincs arra vonatkozóan, hogy ártó szándékkal adtak volna ki tanúsítványokat. A gyenge kulcsok miatt lehetővé vált egyes tanúsítványok megkettőzése, amely tanúsítványokat később ártó szándékkal használtak fel.

Microsoft a Microsoft Windows valamennyi támogatott verziójához frissítést adott ki. A frissítés visszavonja a DigiCert Sdn. Bhd által kiadott tanúsítványok megbízhatóságát. A frissítés a következő kettő közbenső tanúsítvány megbízhatóságát vonja vissza:

-   Digisign Server ID – (Enrich), az Entrust.net (2048) hitelesítésszolgáltató által kiadva
-   Digisign Server ID (Enrich), a GTE CyberTrust Global Root által kiadva

**Javaslat:** A Microsoft azt javasolja, hogy a felhasználók a frissítéskezelő szoftver igénybevételével alkalmazzák-e a biztonsági frissítést, vagy a [Microsoft Update](http://go.microsoft.com/fwlink/?linkid=40747) szolgáltatással ellenőrizzék, elérhető-e frissítés. Bővebb tájékoztatásért tekintse meg a tanácsadó **Javasolt műveletek** című részét.

**Ismert problémák. **[A Microsoft Tudásbázis 2641690. számú cikkében](http://support.microsoft.com/kb/2641690) olvasható, hogy a felhasználók a frissítés telepítésekor milyen ismert problémákkal találkozhatnak. A cikkben a problémákra javasolt megoldások is szerepelnek.

### Tanácsadói részletek

#### Kiadás hivatkozások

A kiadással kapcsolatos további tájékoztatást az alábbi hivatkozásokon talál:

| Hivatkozások                   | Azonosítás                                         |
|--------------------------------|----------------------------------------------------|
| **Microsoft Tudásbázis cikke** | [2641690](http://support.microsoft.com/kb/2641690) |

#### Érintett szoftverek és eszközök

A tanácsadó közlemény a következő szoftverekkel és eszközökkel foglalkozik.

| Érintett szoftverek                                                                                                     |
|-------------------------------------------------------------------------------------------------------------------------|
| Windows XP Service Pack 3                                                                                               |
| Windows XP Professional x64 Edition Service Pack 2                                                                      |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Windows Server 2003 SP2 Itanium-alapú rendszerekhez                                                                     |
| Windows Vista Service Pack 2                                                                                            |
| Windows Vista x64 Edition Service Pack 2                                                                                |
| Windows Server 2008 32 bites rendszerekhez, Service Pack 2\*                                                            |
| Windows Server 2008 x64 alapú rendszerekhez, Service Pack 2\*                                                           |
| Windows Server 2008 Itanium-alapú rendszerekhez, Service Pack 2                                                         |
| Windows 7 32 bites rendszerekhez és Windows 7 32 bites rendszerekhez Service Pack 1                                     |
| Windows 7 x64 alapú rendszerekhez és Windows 7 x64 alapú rendszerekhez Service Pack 1                                   |
| Windows Server 2008 R2 x64 alapú rendszerekhez és Windows Server 2008 R2 x64 alapú rendszerekhez, Service Pack 1\*      |
| Windows Server 2008 R2 Itanium alapú rendszerekhez és Windows Server 2008 R2 Itanium alapú rendszerekhez Service Pack 1 |

**\*Érinti a kiszolgálómag telepítését.** Jelen tanácsadó a Windows Server 2008 vagy a Windows Server 2008 R2 támogatott kiadásaira vonatkozik, függetlenül attól, hogy a kiszolgálómag-telepítési opcióval telepítették-e. Erről a telepítési opcióról bővebben a [Kiszolgálómag-telepítés kezelése](http://technet.microsoft.com/en-us/library/ee441255(ws.10).aspx) és [Kiszolgálómag-telepítés szervizelése](http://technet.microsoft.com/en-us/library/ff698994(ws.10).aspx) TechNet cikkekben olvashat. A kiszolgálómag-telepítési opció nem vonatkozik a Windows Server 2008 és a Windows Server 2008 R2 bizonyos kiadásaira; lásd: [A kiszolgálómag-telepítési opciók összehasonlítása](http://www.microsoft.com/windowsserver2008/en/us/compare-core-installation.aspx).

| Érintett eszközök  |
|--------------------|
| Windows Mobile 6.x |
| Windows Phone 7    |
| Windows Phone 7,5  |

Gyakran ismételt kérdések
-------------------------

**Miért módosították ezt a tanácsadót** **2012. január 19-én?**  
A Microsoft a tanácsadó módosításával a Windows Mobile 6.x, Windows Phone 7 és Windows Phone 7.5 készülékek frissítésének kiadását jelentette be. További információt a [Microsoft Tudásbázis 2641690. számú cikkében](http://support.microsoft.com/kb/2641690) talál.

**Miért módosították ezt a tanácsadót 2011.november 16-án?**  
A Microsoft a közlemény módosításával a Windows XP Professional x64 Edition Service Pack 2-höz és a Windows Server 2003 összes támogatott kiadásához tartozó KB2641690 újbóli kiadását jelenti be. Az újra kiadott frissítés a Windows Server Update Services (WSUS) felhasználói által jelentett hibát javít ki, ahol a frissítés alkalmazhatóságát nem megfelelően észlelte a rendszer.

A Windows XP Professional x64 Edition Service Pack 2 és a Windows Server 2003 összes támogatott kiadásának felhasználóinak alkalmazniuk kell a KB2641690 frissítés újra kiadott változatát, hogy védettek legyenek a közleményben leírt hamis tanúsítványok használata ellen. Az ismételt kiadás a Windows XP Service Pack 3, valamint a Windows Vista, Windows Server 2008, Windows 7 és a Windows Server 2008 R2 támogatott kiadásainak felhasználóit nem érinti.

A felhasználók nagy részénél be van kapcsolva az automatikus frissítés; ilyenkor nincs más teendő, mert a rendszer automatikusan letölti és telepíti az újonnan kiadott KB2641690 frissítést.

**Mire terjed ki a tanácsadó hatása?**  
A tanácsadó arról értesíti a felhasználókat, hogy a DigiCert Sdn. Bhd 22 darab gyenge 512 bites kulccsal ellátott tanúsítványt adott ki. A gyenge kulcsok miatt egyes tanúsítványokat hamisítani lehetett. A Microsoft külön frissítésben visszavonta az érintett hitelesítésszolgáltató megbízhatóságát. A frissítés a két kiadott tanúsítványt a Microsoft által megbízhatatlannak ítélt tanúsítványok tárolójába helyezi át.

**Mi okozta a hibát?**  
A Microsoft vállalatot az Entrust, egy, a Microsoft Root Certificate Programjában résztvevő hitelesítésszolgáltató értesítette, akinek az egyik alhitelesítés-szolgáltatója, a DigiCert Sdn. Bhd 22 darab gyenge 512 bites kulccsal ellátott tanúsítványt adott ki. Az alárendelt hitelesítésszolgáltató megfelelő használati kiterjesztés, illetve visszavonási adatok nélkül adott ki tanúsítványokat. Ez lépés a [Microsoft Root Certificate Program feltételeinek megszegését jelentette](http://technet.microsoft.com/en-us/library/cc751157.aspx).

Semmilyen utalás nincs arra vonatkozóan, hogy ártó szándékkal adtak volna ki tanúsítványokat. A gyenge kulcsok miatt lehetővé vált egyes tanúsítványok megkettőzése, amely tanúsítványokat később ártó szándékkal használtak fel. Az Entrust és a GTE CyberTrust visszavonta a DigiCert Sdn. Bhd számára kiadott közbenső tanúsítványokat. A Microsoft egy frissítést készített a felhasználóknak, amely a védelem fokozása érdekében visszavonja a két közbenső tanúsítvány megbízhatóságát.

**Hogyan duplikálhatja a támadó a tanúsítványt?**  
A digitális aláírást csak az a személy hozhatja létre, akinél a tanúsítvány személyes kulcsa van. A támadó matematikai és egyéb módszerekkel találgathatja a személyes kulcs tartalmát. Minél több bites a kulcs, annál nehezebb találgatással felderíteni a személyes kulcs tartalmát. Minél nagyobb a kulcs, annál hosszabb ideig tart a kulcs megfejtése. Modern hardverrel az 512 bites kulcsok rövid időn belül megfejthetők.

**Hogyanhasználhatja fel a** **támadó a rosszindulatúan létrehozott tanúsítványt?**  
A támadó az 512 bites tanúsítványokat tartalomhamisítás céljára, adathalász támadásokhoz, illetve man-in-the-middle támadásokhoz használhatja fel. A támadások minden böngészőfelhasználót, így az Internet Explorer felhasználóit is fenyegetik.

**A Microsoft milyen lépéseket tesz a probléma megoldása érdekében?**  
Bár a problémát nem Microsoft termékek okozták, a Microsoft ettől függetlenül kiadott egy frissítést, amely az Entrust és a GTE CyberTrust által kiadott tanúsítványokat a nem biztonságos tanúsítványok Microsoft által fenntartott tárolójába helyezi át. A Microsoft a frissítés azonnali telepítését javasolja.

**Mit jelent a man-in-the-middle támadás?**  
A man-in-the-middle támadás során a támadó keresztülvezeti a két felhasználó közt folyó kommunikációt saját számítógépén anélkül, hogy a két kommunikáló fél tudna erről. Mindkét kommunikáló fél tudtán kívül adatokat küld a támadónak és fogad tőle, miközben azt hiszi, hogy csak az eredeti címzettel kommunikál.

**Mit jelent a hitelesítésszolgáltató (CA)?**  
A hitelesítés-szolgáltatók azok a szervezetek, akik kiadják a tanúsítványok. Megállapítják és ellenőrzik a személyek vagy hitelesítés-szolgáltatók tulajdonát képező nyilvános kulcsot hitelességét, illetve ellenőrzik a tanúsítványt kérő személy vagy szervezet azonosságát.

**Hogyan lehet visszavonni egy tanúsítványt?**  
A hitelesítésszolgáltató egy szabványos eljárást követve megakadályozhatja, hogy a tanúsítványokat használatuk esetén el is fogadják. Minden tanúsítvány-kiállító időnként létrehoz egy CRL listát (visszavont tanúsítványok listája), amely az érvénytelen tanúsítványokat tartalmazza. Minden tanúsítványhoz meg kell adni egy CRL elérési helyet (CDP), ami jelzi, hogy honnan lehet bekérni a vonatkozó CRL-t.

Az internetböngészők online tanúsítványállapot-protokoll (OCSP) alapján is ellenőrizhetik egy digitális tanúsítvány azonosságát. Az OCSP tanúsítvány-hitelesítő módszerhez aktív részvétel szükséges: kapcsolódni kell egy, a digitális tanúsítványt aláírt hitelesítés-szolgáltató (CA) OCSP-válaszadójához. Minden tanúsítványnak rá kell mutatnia egy OCSP válaszadó helyhez, a Kiállítói információ lekérdezése (AIA) keretében. Emellett az OCSP funkciókapcsolás lehetővé teszi, hogy az internetkiszolgáló maga küldjön OCSP hitelesítési választ az ügyfél számára.

A OCSP hitelesítés alapértelmezés szerint aktív az Internet Explorer 7 és annál újabb Internet Explorer verziókon, a Windows Vista, Windows Server 2008, Windows 7 és Windows Server 2008 R2 támogatott kiadásain. Ezeknél az operációs rendszereknél a böngésző a CRL helyről kéri le a tanúsítvány-hitelesítéshez szükséges információt, amennyiben az OSCP hitelesítés meghiúsul.

Egyes hálózati rendszereken az online OCSP-, illetve CRL-frissítések nem használhatók, ezért a Microsoft a Microsoft Windows valamennyi verziójához kiadott egy frissítést, amely az érintett tanúsítványokat a megbízhatatlannak ítélt tanúsítványok tárolójába helyezi át. Az érintett tanúsítványokat a Microsoft által megbízhatatlannak ítélt tárolóba áthelyezve a rosszindulatú tanúsítványokat nem minden hálózat fogadja el.

A visszavont tanúsítvány ellenőrzésének részleteiről lásd a [Tanúsítvány-visszavonás és állapot-ellenőrzés](http://technet.microsoft.com/en-us/library/ee619730(ws.10).aspx) című TechNet cikket.

**Honnan tudhatom, hogy érvénytelen tanúsítványhibába ütköztem?**  
Amikor az Internet Explorer érvénytelen tanúsítvánnyal találkozik, a felhasználók előtt megjelenik „A webhely tanúsítványa hibás.” szövegű weboldal. Amikor megjelenik ez a figyelmeztetés, érdemes becsukni a weboldalt, és elnavigálni onnan.

Az üzenet akkor jelenik meg, ha a tanúsítványt érvénytelennek ítélték, pl. aktív visszavont tanúsítványok listája (CRL) vagy online tanúsítványállapot-protokoll (OCSP) ellenőrzés alapján. A OCSP hitelesítés alapértelmezés szerint aktív az Internet Explorer 7 és annál újabb Internet Explorer verziókon, a Windows Vista, Windows Server 2008, Windows 7 és Windows Server 2008 R2 támogatott kiadásain.

**A frissítés alkalmazását követően hogyan ellenőrizhetem a Nem megbízható tanúsítványok tárolójában lévő tanúsítványokat?**  
A tanúsítványok megjelenítésével kapcsolatos tudnivalókat a [Tanúsítványok megtekintése az MMC beépülő modullal](http://msdn.microsoft.com/en-us/library/ms788967.aspx) című MSDN cikkben találja.

A **Tanúsítványok MMC beépülő modulja** helyen ellenőrizze, hogy a következő tanúsítványok bekerültek-e **Nem megbízható tanúsítványok** mappába:

| Tanúsítvány                   | Kiállító                                   | Ujjlenyomat                                                   |
|-------------------------------|--------------------------------------------|---------------------------------------------------------------|
| Digisign Server ID - (Enrich) | Entrust.net Certification Authority (2048) | ‎ 8e 5b d5 0d 6a e6 86 d6 52 52 f8 43 a9 d4 b9 6d 19 77 30 ab |
| Digisign Server ID (Enrich)   | GTE CyberTrust Global főtanúsítvány        | ‎51 c3 24 7d 60 f3 56 c7 ca 3b af 4c 3f 42 9d ac 93 ee 7b 74  |

Javasolt műveletek
------------------

**A Microsoft Windows támogatott verziói esetén**

A felhasználók nagy részénél be van kapcsolva az automatikus frissítés; ilyenkor nincs más teendő, mert a rendszer automatikusan letölti és telepíti a KB2641690 frissítést. Ha nem használ automatikus frissítést, keresse meg a vonatkozó frissítést és telepítse manuálisan. Az automatikus frissítés további beállításairól lásd a [Microsoft Tudásbázis 294871. cikkét](http://support.microsoft.com/kb/294871).

Ha a rendszergazda, vállalati telepítő vagy végfelhasználó manuálisan szeretné telepíteni a KB2641690 frissítést, a Microsoft az azonnali telepítést javasolja frissítéskezelő szoftver vagy a [Microsoft Update](http://go.microsoft.com/fwlink/?linkid=40747) szolgáltatás igénybevételével. A frissítés manuális telepítéséről további információkat a [Microsoft Tudásbázis 2641690. számú cikkében](http://support.microsoft.com/kb/2641690) találhat.

**Windows Mobile 6.x, Windows Phone 7 és Windows Phone 7.5 készülékek esetén**

A Windows Mobile 6.x, Windows Phone 7 és Windows Phone 7.5 készülékek frissítésével kapcsolatban további tájékoztatást a [Microsoft Tudásbázis 2641690. számú cikkében](http://support.microsoft.com/kb/2641690) talál.

#### További ajánlott teendők

-   **A számítógép védelme**

    Arra ösztönözzük ügyfeleinket, hogy kövessék A számítógép védelme útmutatásait a tűzfal használatával kapcsolatban, töltsék le a szoftverfrissítéseket és telepítsenek víruskereső szoftvereket. Ügyfeleink többet is megtudhatnak ezekről a lépésekről, ha meglátogatják az [A számítógép védelme](http://www.microsoft.com/protect/computer/default.mspx) webhelyet.

    A biztonságos internetezésről a [Microsoft biztonsági központban](http://www.microsoft.com/security/default.mspx) található további információ.

-   **Tartsa naprakészen Microsoft szoftvereit**

    A számítógépek minél nagyobb biztonsága érdekében a Microsoft szoftverek felhasználóinak alkalmazniuk kell a Microsoft legújabb biztonsági frissítéseit. Ha nem biztos abban, hogy szoftvere naprakész-e, látogasson el a [Microsoft Update](http://go.microsoft.com/fwlink/?linkid=40747) webhelyre, ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha bekapcsolta az automatikus frissítést és beállítottak, hogy kéri a Microsoft termékek frissítéseit, a frissítéseket azonnal megkapja, amikor azok kiadásra kerülnek. Mégis ellenőriznie kell, hogy a rendszer telepítette-e ezeket.

### Egyéb információ

#### Microsoft Active Protections Program (MAPP)

Az ügyfelek védelmének növelése érdekében a biztonsági szoftverekkel foglalkozó nagyobb gyártók a Microsoft a havi biztonsági közlemények megjelenése előtt ellátja biztonsági résekkel kapcsolatos információkkal. Így a biztonságiszoftver-gyártók a kapott biztonsági résekkel kapcsolatos információt felhasználhatják ügyfeleik hatásosabb védelmére az olyan biztonsági szoftverek vagy eszközök (például víruskeresők, hálózati behatolásérzékelő rendszerek vagy kiszolgálóalapú behatolásvédelmi rendszerek) frissítése által. A biztonságiszoftver-gyártók által kiadott aktív védelem elérhetőségéről a [Microsoft Active Protections Program (MAPP) Partners](http://go.microsoft.com/fwlink/?linkid=215201) webhelyén található listán szereplő és a programban részt vevő gyártók aktív védelmi webhelyein tájékozódhat.

#### Visszajelzés

-   Visszajelzését a Microsoft Súgó és támogatás űrlap kitöltésével küldheti el: [Kapcsolatfelvétel az ügyfélszolgálattal](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Terméktámogatás

-   Az Amerikai Egyesült Államokban és Kanadában technikai támogatás igényelhető a [biztonsági támogató részlegtől](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

#### Felelősséget kizáró nyilatkozat

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

#### Verziók

-   1.0 verzió (2011. november 10.) Tanácsadó közzététele.
-   2.0 verzió (2011. november 16.): A módosított közlemény a KB2641690 frissítés megjelenéséről tudósít. Bővebb tájékoztatásért tekintse meg a tanácsadó Gyakori kérdések a frissítéssel kapcsolatban című részét. Új hivatkozás a Microsoft Tudásbázis 2641690. cikkére az Összefoglalás rész Ismert problémák c. szakaszában.
-   V3.0 (2012. január 19.): A tanácsadó módosításával a Windows Mobile 6.x, Windows Phone 7 és Windows Phone 7.5 frissítésének kiadását jelentették be.

*Built at 2014-04-18T01:50:00Z-07:00*
