---
TOCTitle: 2718704
Title: Microsoft biztonsági tanácsadó 2718704
ms:assetid: 2718704
ms:contentKeyID: 61227607
ms:mtpsurl: 'https://technet.microsoft.com/hu-HU/library/2718704(v=Security.10)'
---

Microsoft biztonsági tanácsadó 2718704
======================================

A nem hitelesített digitális tanúsítványok tartalomhamisítást tesznek lehetővé
------------------------------------------------------------------------------

Közzétéve: 2012. június 3. | Frissítve: 2012. június 13.

**Verzió:** 1.1

### Általános tudnivalók

#### Összefoglalás

A Microsoft nem hitelesített, Microsoft hitelesítésszolgáltatótól származó digitális tanúsítványokat alkalmazó aktív támadásokról értesült. A nem hitelesített tanúsítványok tartalomhamisítás céljára, adathalász támadásokhoz, illetve man-in-the-middle támadásokhoz használhatók. A probléma a Microsoft Windows összes támogatott verzióját érinti.

A Microsoft a Microsoft Windows minden támogatott kiadásához frissítést biztosít. A frissítés visszavonja a következő köztes hitelesítésszolgáltatói tanúsítványok hitelesítését:

-   Microsoft Enforced Licensing Intermediate PCA (2 tanúsítvány)
-   Microsoft Enforced Licensing Registration Authority CA (SHA1)

**Javaslat:** A Microsoft azt javasolja, hogy a Microsoft Windows támogatott kiadásainak felhasználói a frissítéskezelő szoftver igénybevételével alkalmazzák-e a biztonsági frissítést, vagy a [Microsoft Update](http://go.microsoft.com/fwlink/?linkid=40747) szolgáltatással ellenőrizzék, elérhető-e frissítés. További információ a tanácsadó **Javasolt műveletek** című részében található.

### Tanácsadói részletek

#### Kiadás hivatkozások

A kiadással kapcsolatos további tájékoztatást az alábbi hivatkozásokon talál:

| Hivatkozások                   | Azonosítás                                         |
|--------------------------------|----------------------------------------------------|
| **Microsoft Tudásbázis cikke** | [2718704](http://support.microsoft.com/kb/2718704) |

#### Érintett szoftverek és eszközök

A tanácsadó közlemény a következő érintett szoftverekkel és eszközökkel foglalkozik.

| Érintett szoftverek                                                                      |
|------------------------------------------------------------------------------------------|
| Operációs rendszer                                                                       |
| Windows XP Service Pack 3                                                                |
| Windows XP Professional x64 Edition Service Pack 2                                       |
| Windows Server 2003 Service Pack 2                                                       |
| Windows Server 2003 x64 Edition Service Pack 2                                           |
| Windows Server 2003 SP2 Itanium-alapú rendszerekhez                                      |
| Windows Vista Service Pack 2                                                             |
| Windows Vista x64 Edition Service Pack 2                                                 |
| Windows Server 2008 32 bites rendszerekhez, Service Pack 2                               |
| Windows Server 2008 x64-alapú rendszerekhez, Service Pack 2                              |
| Windows Server 2008 Itanium-alapú rendszerekhez, Service Pack 2                          |
| Windows 7 32 bites rendszerekhez                                                         |
| Windows 7 32 bites rendszerekhez, Service Pack 1                                         |
| Windows 7 x64-alapú rendszerekhez                                                        |
| Windows 7 x64 alapú rendszerekhez, Service Pack 1                                        |
| Windows Server 2008 R2 x64-alapú rendszerekhez                                           |
| Windows Server 2008 R2 x64-alapú rendszerekhez, Service Pack 1                           |
| Windows Server 2008 R2 Itanium-alapú rendszerekhez                                       |
| Windows Server 2008 R2 Itanium alapú rendszerekhez, Service Pack 1                       |
| Kiszolgálómag-telepítési opció                                                           |
| Windows Server 2008 32 bites rendszerekhez, Service Pack 2 (Kiszolgálómag-telepítés)     |
| Windows Server 2008 x64-alapú rendszerekhez, Service Pack 2 (Kiszolgálómag-telepítés)    |
| Windows Server 2008 R2 x64-alapú rendszerekhez (Kiszolgálómag-telepítés)                 |
| Windows Server 2008 R2 x64-alapú rendszerekhez, Service Pack 1 (Kiszolgálómag-telepítés) |

| Nem veszélyeztetett készülékek |
|--------------------------------|
| Windows Mobile 6.x             |
| Windows Phone 7                |
| Windows Phone 7,5              |

Gyakran ismételt kérdések
-------------------------

**Miért adták ki ezt a tanácadót** **2012. június 13-án?**  
A Microsoft által módosított tanácsadó szerint az elvégzett vizsgálatok rámutattak, hogy a Windows Mobile 6.x, Windows Phone 7 és a Windows Phone 7.5 eszközt a probléma nem érinti.

**Mire terjed ki a tanácsadó hatása?**  
Jelen tanácsadó célja az ügyfelek értesítése arról, hogy a Microsoft megerősítette a tényt, miszerint a Microsoft két nem hitelesített, aktív támadásokhoz használt tanúsítványt adott ki. A vizsgálat során fény derült arra, hogy egy harmadik hitelesítésszolgáltató gyenge titkosítású tanúsítványokat adott ki.

A Microsoft kiadott egy frissítést a Microsoft Windows minden olyan támogatott kiadásához, amelyet érint a fenti probléma.

**A frissítés más** **nem hitelesített** **digitális tanúsítvány** **problémáját is megoldja?**  
Igen. A kumulatív frissítés a tanácsadóban ismertetett három nem hitelesített tanúsítványon felül a következő korábbi tanácsadókban ismertetett nem hitelesített digitális tanúsítványok problémáját is megoldja: [A Microsoft 2524375. számú biztonsági tanácsadója](http://technet.microsoft.com/security/advisory/2524375), [A Microsoft 2607712. számú biztonsági tanácsadója](http://technet.microsoft.com/security/advisory/2607712), and [A Microsoft 2641690. számú biztonsági tanácsadója](http://technet.microsoft.com/security/advisory/2641690).

**Érinti a Windows 8 Consumer Preview kiadását** **a tanácsadóban** **ismertetett** **probléma?**  
Igen. A frissítés elérhető a Windows 8 Consumer Preview kiadáshoz. A Windows 8 Consumer Preview felhasználói alkalmazzák a frissítéseket a rendszereiken. A frissítések kizárólag a [Windows Update](http://go.microsoft.com/fwlink/?linkid=21130) szolgáltatással érhetők el.

**Érinti a Windows 8** **Release** **Preview kiadását** **a tanácsadóban** **ismertetett** **probléma?**  
Igen. A frissítés elérhető a Windows 8 Release Preview kiadáshoz. A Windows 8 Release Preview felhasználói alkalmazzák a frissítéseket a rendszereiken. A frissítések kizárólag a [Windows Update](http://go.microsoft.com/fwlink/?linkid=21130) szolgáltatással érhetők el.

**Mit jelent a kriptográfia?**  
A kriptográfia az adatbiztonság érdekében normál, olvasható állapotból (egyszerű szöveg) titkosított formába (titkosított szöveg) alakítja az adatokat.

A kriptográfia minden típusánál van egy kulcs névre hallgató érték, illetve egy eljárás (titkosítási algoritmus), amely által az egyszerű szöveg titkosított szöveggé válik. A legelterjedtebb módszer, a titkos kulcsú kriptográfia esetében a titkosított szöveg ugyanezzel a kulccsal alakítható vissza egyszerű szöveggé. A nyilvános kulcsú kriptográfia esetében a titkosított szöveg visszaalakítása másik kulccsal történik.

**Mi az a digitális tanúsítvány?**  
A [nyilvános kulcsú titkosítás](http://msdn.microsoft.com/en-us/library/92f9ye3s.aspx) esetében az egyik kulcsot (ez a személyes kulcs) titokban kell tartani. A másik, nyilvános kulcs megosztható a nyilvánossággal. Azonban kell egy módszer, amivel a kulcs tulajdonosa azonosítani tudja magát. Erre valók a digitális tanúsítványok. A digitális tanúsítvány egy támadhatatlan adategység, amely a nyilvános kulcsot egybefoglalja a kapcsolódó információkkal: ki a tulajdonos, mire való a tanúsítvány, mikor jár le stb.

**Mire valók a tanúsítványok?**  
A tanúsítványok alapvetően egy személy vagy készülék azonosságát, illetve szolgáltatást hitelesítenek, illetve fájlok titkosítására is használhatók. Általában a felhasználóknak nem kell foglalkozniuk a tanúsítványokkal. Kaphatnak azonban olyan üzenetet, mely szerint a tanúsítvány lejárt vagy érvénytelen. Ilyenkor az üzenetben leírt utasításokat kell követni.

**Mit jelent a hitelesítésszolgáltató (CA)?**  
A hitelesítés-szolgáltatók azok a szervezetek, akik kiadják a tanúsítványok. Megállapítják és ellenőrzik a személyek vagy hitelesítés-szolgáltatók tulajdonát képező nyilvános kulcsot hitelességét, illetve ellenőrzik a tanúsítványt kérő személy vagy szervezet azonosságát.

**Mi a megbízható tanúsítványok listája (CTL)?**  
Az aláírt üzenetek címzettjének és az üzenet aláírójának meg kell bíznia egymásban. A bizalom kiépítésének egyik módszere a tanúsítvány, egy elektronikus dokumentum, amely ellenőrzi, hogy az entitások vagy személyek azok-e, akiknek kiadják magukat. A tanúsítványt olyan külső fél adja ki az entitásnak, amelyben mindkét fél megbízik. Az aláírt üzenetek minden címzettje eldönti, hogy az aláíró tanúsítványának kiadója megbízható-e. A CryptoAPI olyan módszereket valósít meg, amelyek révén az alkalmazásfejlesztők olyan alkalmazásokat készíthetnek, amelyek a tanúsítványokat automatikusan a megbízható tanúsítványok vagy főtanúsítványok előre megadott listájával összevetve ellenőrzik. Ezt a megbízható entitások (ún. tárgyak) listáját megbízható tanúsítványok listájának (CTL) nevezik. További információkat az MSDN [Tanúsítvány megbízhatóságának ellenőrzése](http://msdn.microsoft.com/en-us/library/aa376546(v=vs.85).aspx) című cikkében talál.

**Mi okozta a hibát?**  
A Microsoft nem hitelesített, Microsoft hitelesítésszolgáltatótól származó digitális tanúsítványokat alkalmazó aktív támadásokról értesült. A nem hitelesített tanúsítványok tartalomhamisítás céljára, adathalász támadásokhoz, illetve man-in-the-middle támadásokhoz használhatók. A probléma a Microsoft Windows összes támogatott verzióját érinti.

**Mire használhatja a** **hibát** **a támadó?**  
A támadó a tanúsítványokat tartalomhamisítás céljára, adathalász támadásokhoz, illetve man-in-the-middle támadásokhoz használhatja.

**Mit jelent a man-in-the-middle támadás?**  
A man-in-the-middle támadás során a támadó keresztülvezeti a két felhasználó közt folyó kommunikációt saját számítógépén anélkül, hogy a két kommunikáló fél tudna erről. Mindkét kommunikáló fél tudtán kívül adatokat küld a támadónak és fogad tőle, miközben azt hiszi, hogy csak az eredeti címzettel kommunikál.

**A Microsoft milyen lépéseket tesz a probléma megoldása érdekében?**  
A nem biztonságos tanúsítványok tárolója az érintett Microsoft hitelesítésszolgáltatók megbízhatóságának megszüntetésével frissült.

**A frissítés alkalmazását követően hogyan ellenőrizhetem a Nem megbízható tanúsítványok tárolójában lévő tanúsítványokat?
**A tanúsítványok megjelenítésével kapcsolatos tudnivalókat a [Tanúsítványok megtekintése az MMC beépülő modullal](http://msdn.microsoft.com/en-us/library/ms788967.aspx) című MSDN cikkben találja.

A **Tanúsítványok MMC beépülő modulja** helyen ellenőrizze, hogy a következő tanúsítványok bekerültek-e **Nem megbízható tanúsítványok** mappába:

| Tanúsítvány                                                   | Kiállító                                         | Ujjlenyomat                                                 |
|---------------------------------------------------------------|--------------------------------------------------|-------------------------------------------------------------|
| Microsoft Enforced Licensing Intermediate PCA                 | Microsoft legfelső szintű hitelesítésszolgáltató | 2a 83 e9 02 05 91 a5 5f c6 dd ad 3f b1 02 79 4c 52 b2 4e 70 |
| Microsoft Enforced Licensing Intermediate PCA                 | Microsoft legfelső szintű hitelesítésszolgáltató | 3a 85 00 44 d8 a1 95 cd 40 1a 68 0c 01 2c b0 a3 b5 f8 dc 08 |
| Microsoft Enforced Licensing Registration Authority CA (SHA1) | Microsoft legfelső szintű hitelesítésszolgáltató | fa 66 60 a9 4a b4 5f 6a 88 c0 d7 87 4d 89 a8 63 d7 4d ee 97 |

Javasolt műveletek
------------------

**A Microsoft Windows támogatott verziói esetén**

A felhasználók nagy részénél be van kapcsolva az automatikus frissítés; ilyenkor nincs más teendő, mert a rendszer automatikusan letölti és telepíti a KB2718704 frissítést. Ha nem használ automatikus frissítést, keresse meg a vonatkozó frissítést és telepítse manuálisan. Az automatikus frissítés további beállításairól lásd a [Microsoft Tudásbázis 294871. cikkét](http://support.microsoft.com/kb/294871).

Ha a rendszergazda, vállalati telepítő vagy végfelhasználó manuálisan szeretné telepíteni a KB2718704 frissítést, a Microsoft az azonnali telepítést javasolja frissítéskezelő szoftver vagy a [Microsoft Update](http://go.microsoft.com/fwlink/?linkid=40747) szolgáltatás igénybevételével. A frissítés manuális telepítéséről további információkat a [Microsoft Tudásbázis 2718704. számú cikkében](http://support.microsoft.com/kb/2718704) találhat.

#### További ajánlott teendők

-   **A számítógép védelme**

    Arra ösztönözzük ügyfeleinket, hogy kövessék A számítógép védelme útmutatásait a tűzfal használatával kapcsolatban, töltsék le a szoftverfrissítéseket és telepítsenek víruskereső szoftvereket. Ügyfeleink többet is megtudhatnak ezekről a lépésekről, ha meglátogatják az [A számítógép védelme](http://www.microsoft.com/protect/computer/default.mspx) webhelyet.

    A biztonságos internetezésről a [Microsoft biztonsági központban](http://www.microsoft.com/security/default.mspx) található további információ.

-   **Tartsa naprakészen Microsoft szoftvereit**

    A számítógépek minél nagyobb biztonsága érdekében a Microsoft szoftverek felhasználóinak alkalmazniuk kell a Microsoft legújabb biztonsági frissítéseit. Ha nem biztos abban, hogy szoftvere naprakész-e, látogasson el a [Microsoft Update](http://go.microsoft.com/fwlink/?linkid=40747) webhelyre, ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha bekapcsolta az automatikus frissítést és beállítottak, hogy kéri a Microsoft termékek frissítéseit, a frissítéseket azonnal megkapja, amikor azok kiadásra kerülnek. Mégis ellenőriznie kell, hogy a rendszer telepítette-e ezeket.

### Egyéb információ

#### Microsoft Active Protections Program (MAPP)

Az ügyfelek védelmének növelése érdekében a biztonsági szoftverekkel foglalkozó nagyobb gyártók a Microsoft a havi biztonsági közlemények megjelenése előtt ellátja biztonsági résekkel kapcsolatos információkkal. Így a biztonságiszoftver-gyártók a kapott biztonsági résekkel kapcsolatos információt felhasználhatják ügyfeleik hatásosabb védelmére az olyan biztonsági szoftverek vagy eszközök (például víruskeresők, hálózati behatolásérzékelő rendszerek vagy kiszolgálóalapú behatolásvédelmi rendszerek) frissítése által. A biztonságiszoftver-gyártók által kiadott aktív védelem elérhetőségéről a [Microsoft Active Protections Program (MAPP) Partners](http://go.microsoft.com/fwlink/?linkid=215201) webhelyén található listán szereplő és a programban részt vevő gyártók aktív védelmi webhelyein tájékozódhat.

#### Visszajelzés

-   Visszajelzését a Microsoft Súgó és támogatás űrlap kitöltésével küldheti el: [Kapcsolatfelvétel az ügyfélszolgálattal](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Terméktámogatás

-   Az Amerikai Egyesült Államokban és Kanadában technikai támogatás igényelhető a [biztonsági támogató részlegtől](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

#### Felelősséget kizáró nyilatkozat

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

#### Verziók

-   1.0 verzió (2012. június 3.): Tanácsadó közzététele.
-   1.1 verzió 2012. június 13.): A módosított tanácsadó szerint a probléma a Windows Mobile 6.x, Windows Phone 7 és a Windows Phone 7.5 eszközt nem érinti.

*Built at 2014-04-18T01:50:00Z-07:00*
