---
TOCTitle: 2401593
Title: Microsoft biztonsági tanácsadó 2401593
ms:assetid: 2401593
ms:contentKeyID: 61227592
ms:mtpsurl: 'https://technet.microsoft.com/hu-HU/library/2401593(v=Security.10)'
author: SharonSears
ms.author: SharonSears
---



Microsoft biztonsági tanácsadó 2401593
======================================

Az Outlook Web Access biztonsági rése jogok kiterjesztését okozhatja
--------------------------------------------------------------------

Közzétéve: 2010. szeptember 14.

**Verzió:** 1.0

### Általános tudnivalók

#### Összefoglalás

A Microsoft lezárta az Outlook Web Access (OWA) Microsoft Exchange ügyfeleket érintő, nyilvánosan jelentett biztonsági résére vonatkozó vizsgálatot. A biztonsági rést sikeresen kihasználó támadó megtámadhat egy hitelesített OWA munkamenetet. Ezután a támadó a jogosult felhasználó nevében, de a felhasználó tudta nélkül hajthat végre műveleteket az aktív OWA munkamenet biztonsági környezetében.

A biztonsági rés a Microsoft Exchange Server 2003 és Microsoft Exchange Server 2007 támogatott kiadásait érinti (kivéve Microsoft Exchange Server 2007 Service Pack 3). A Microsoft Exchange Server 2000, Microsoft Exchange Server 2007 Service Pack 3 és Microsoft Exchange Server 2010 rendszert nem érinti a biztonsági rés kockázata. További tudnivalókat a közlemény **Érintett és nem érintett szoftverek** című részében talál.

A Microsoft a biztonsági rés elhárítása érdekében javasolja az érintett Microsoft Exchange Server kiadások frissítését egy nem érintett Microsoft Exchange Server verzióra. Ha most nem tud frissíteni, a támadási lehetőségeket korlátozó egyéb lépéseket lásd a **Lehetséges megoldások** részben.

Jelenleg nincs tudomásunk a biztonsági rést kihasználni próbáló támadásról. Folytatjuk a fenyegetési környezet megfigyelését, és a helyzet változása esetén frissítjük a tanácsadót.

### Tanácsadói részletek

#### Kiadás hivatkozások

A kiadással kapcsolatos további tájékoztatást az alábbi hivatkozásokon talál:

| Hivatkozások       | Azonosítás                                                                       |
|--------------------|----------------------------------------------------------------------------------|
| **CVE-hivatkozás** | [CVE-2010-3213](http://www.cve.mitre.org/cgi-bin/cvename.cgi?name=cve-2010-3213) |

#### Érintett és nem érintett szoftverek

A tanácsadó a következő szoftvereket tárgyalja.

|                                               |
|-----------------------------------------------|
| Érintett szoftverek                           |
| Microsoft Exchange Server 2003 Service Pack 2 |
| Microsoft Exchange Server 2007 Service Pack 1 |
| Microsoft Exchange Server 2007 Service Pack 2 |
| Nem veszélyeztetett szoftverek                |
| Microsoft Exchange Server 2000 Service Pack 3 |
| Microsoft Exchange Server 2007 Service Pack 3 |
| Microsoft Exchange Server 2010                |
| Microsoft Exchange Server 2010 Service Pack 1 |

Gyakran ismételt kérdések
-------------------------


**Mire terjed ki a tanácsadó hatása?**    
A Microsoftnak tudomása van a Microsoft Exchange Server rendszer Outlook Web Access (OWA) összetevőjét érintő új biztonsági résről. Ez az **Érintett szoftverek** részben felsorolt szoftvereket érinti.

**Mi az Exchange Outlook Web Access (OWA)?**    
Az Outlook Web Access (OWA) a Microsoft Exchange Server 5.0 és későbbi verziók internetes levelegőszolgáltatása. Az Outlook Web Access webes felülete hasonlít a Microsoft Outlook felületére. Az Outlook Web Access a Microsoft Exchange Server rendszer része.

**Mi okozza a fenyegetést?**    
Adott körülmények közt a támadó megtámadhat egy hitelesített OWA munkamenetet, és a felhasználó tudta nélkül az ő nevében hajthat végre műveleteket.

**Mire használhatja ezt a biztonsági rést a támadó?**    
A biztonsági rést sikeresen kihasználó támadó a jogosult felhasználó nevében különböző műveleteket hajthat végre az aktív OWA munkamenet biztonsági környezetében (pl. e-mail üzenetek olvasása, új szabályok megadása a beérkezett üzenetekhez, OWA felhasználói beállítások módosítása).

**Hogyan használhatja ki a támadó a biztonsági rést?**    
A támadó a biztonsági rés kihasználásához ráveheti a megcélzott felhasználót, hogy látogasson el egy rosszindulatú weboldalra, amit a támadó kifejezetten az adott Exchange tartomány aktív OWA munkamenet keretében történő megtámadására hozott létre.

**Miért nem kapcsolódik biztonsági frissítés a biztonsági rés megoldásához?**    
Nincs biztonsági frissítés, mivel a biztonsági rés megoldásához áttervezésre lenne szükség: új hitelesítési rendszert kellene alkalmazni az OWA http-kérésekre, nehogy a támadó hozzá tudjon férni a felhasználó OWA munkamenetéhez. A Microsoft úgy ítélte, hogy az érintett Microsoft Exchange Server verziók ilyen mértékű áttervezése veszélyeztetné a rendszer stabilitását, és felborítaná az ügyfélkörnyezetek működését.

**Mi a teendő, ha olyan termékverziót használok, amihez nincs elérhető frissítés?**    
Az érintett Microsoft Exchange Server verziókat futtató rendszergazdák frissítsenek nem érintett Microsoft Exchange Server verzióra. A [Microsoft Exchange Server 2007 Service Pack 3](http://www.microsoft.com/downloads/details.aspx?familyid=1687160b-634a-43cb-a65a-f355cff0afa6) és a [Microsoft Exchange Server 2010](http://www.microsoft.com/exchange/2010)rendszert nem érinti a biztonsági rés kockázata.

Ha a rendszergazda most nem tud frissíteni, a támadási lehetőségeket korlátozó egyéb lépéseket lásd a **Lehetséges megoldások** részben.

**A biztonsági tanácsadóban tárgyalt szoftvernél korábbi kiadással rendelkezem. Mi a teendő?**    
Teszteléssel állapították meg a tanácsadóban tárgyalt szoftverkiadások érintettségét. A többi kiadás támogatási életciklusa végére ért. Ha többet szeretne tudni a Windows termékek életciklusáról, keresse fel a [Microsoft támogatási életciklusokkal](http://go.microsoft.com/fwlink/?linkid=21742)foglalkozó webhelyét.

A szoftver korábbi kiadásai felhasználóinak számára azt javasoljuk, hogy a potenciális biztonsági veszélyek elkerülése érdekében sürgősen térjenek át valamelyik támogatott kiadású szoftverre. A szoftverkiadás támogatási életciklusáról lásd a [Termék kiválasztása életciklusadatok megtekintéséhez](http://go.microsoft.com/fwlink/?linkid=169555) c. részt. A szoftverkiadásokhoz tartozó javítócsomagok részleteit lásd az [Életcikluson át támogatott szervizcsomagok](http://go.microsoft.com/fwlink/?linkid=89213) c. részben.

Azok az ügyfelek, akik további támogatást igényelnek ezekhez a korábbi verziókhoz, a támogatási lehetőségekről érdeklődjenek a Microsoft ügyfélkapcsolati képviselőjénél, a műszaki kapcsolattartótól vagy a Microsoft megfelelő partnerképviseletétől. Alliance, Premier vagy Authorized szerződéssel rendelkező felhasználóink forduljanak a Microsoft helyi értékesítési irodájához. Az elérhetőségeket keresse a [Microsoft Worldwide Information webhelyen](http://go.microsoft.com/fwlink/?linkid=33329): válasszon egy országot a legördülő listából, majd az **Indítás** gombra kattintva jelenítse meg a telefonszámokat. Telefonáláskor keresse a helyi értékesítési menedzsert. További információ: [Microsoft termékek terméktámogatási időszakával kapcsolatos, gyakran ismételt kérdések](http://go.microsoft.com/fwlink/?linkid=169557).

Enyhítő tényezők és javasolt lépések
------------------------------------


#### A hibát enyhítő tényezők

Az enyhítő tényezők közé sorolható egy beállítás, konfiguráció vagy általánosan bevált gyakorlat, amely alapértelmezett állapotában csökkentheti a biztonsági rés kihasználásának valószínűségét. A következő enyhítő tényezők hasznosnak bizonyulhatnak:

-   Webalapú támadás esetén a támadónak olyan webhelyet kell üzemeltetnie, amely egy, a biztonsági rés kihasználását lehetővé tevő weblapot tartalmaz. Az érintett weboldalak és a felhasználó által biztosított tartalomnak, esetleg hirdetéseknek helyet adó weboldalak is tartalmazhatnak a biztonsági rést kihasználni képes különlegesen kialakított tartalmat. A támadóknak azonban nem áll módjukban a felhasználókat ezeknek a weboldalaknak a látogatására kényszerítenie. Ehelyett a támadóknak egy adott webhelyre kell csábítaniuk a felhasználókat. Ezt rendszerint úgy érik el, hogy ráveszik őket arra, hogy kattintsanak rá egy e-mailben lévő hivatkozásra vagy azonnali üzenetkezelőben megjelenő kérésre.

#### Lehetséges megoldások

A következő megoldások olyan beállításra vagy konfigurációra utalnak, ami nem hárítja el a teljes problémát, de korlátozza annak kihasználási lehetőségeit a támadó részéről.

**Megjegyzés** Ezek a megoldások nem ismert támadási módszereket akadályoznak meg, hanem egyes funkciók szelektív letiltásával korlátozzák a biztonsági rés kihasználási lehetőségeit a támadó részéről.

-   **Tiltson le szabályokat szegmentálással**

    A kiszolgálónkénti szegmentálás alkalmas az Outlook Web Access működésének módosítására. Az Outlook Web Access egyes funkcióinak kihasználó támadók kiszűrése végett a rendszergazdák szegmentálást alkalmazhatnak egyes funkciók szelektív letiltására.

    A szegmentálással történő szabályletiltásról a Microsoft Exchange Server 2007 rendszerben lásd a [Szegmentálás az Outlook Web Access programban](http://technet.microsoft.com/en-us/library/bb123962(exchg.80).aspx) c. TechNet cikket.

    A szegmentálással történő szabályletiltásról a Microsoft Exchange Server 2003 rendszerben lásd a [Microsoft Tudásbázis 833340. cikkét](http://support.microsoft.com/kb/833340).

    **A megoldás hatása.** A szabályok letiltása megakadályozza, hogy a támadó módosítsa a felhasználói szabálybeállításokat az OWA révén, illetve adatokat mentsen ki a rendszerből. A támadó azonban továbbra is módosítja a többi felhasználói beállítást. A megoldás alkalmazását követően a felhasználók többé nem hozhatnak létre és nem frissíthetnek szabályokat az OWA környezetében. A meglévő szabályok továbbra is működnek. A megoldás hatása csak az Outlook Web Access működését érinti, az Outlook ügyfélét nem.

-   **Az UrlScan segítségével tiltsa le a Beállítások területet**

    A megoldás alkalmazását követően a támadó nem képes megtekinteni, illetve módosítani az Exchange beállításokat az OWA keretein belül, és megakadályozza a legtöbb ismert támadási módszert, ami a jelen tanácsadó ismertet.

    A Beállítások terület UrlScan segítségével történő letiltásáról lásd a [Microsoft Tudásbázis 2299129. cikkét](http://support.microsoft.com/kb/2299129).

    **A megoldás hatása.** A felhasználók ezután nem képesek módosítani az Exchange beállításait az OWA keretein belül. A Beállítások letiltása a szabályok működését is letiltja (lásd fent). A megoldás hatása csak az Outlook Web Access működését érinti, az Outlook ügyfélét nem.

#### További ajánlott teendők

-   **Frissítsen nem érintett Microsoft Exchange Server verzióra**

    A Microsoft a biztonsági rés elhárítása érdekében javasolja az érintett Microsoft Exchange Server kiadások frissítését egy nem érintett Microsoft Exchange Server verzióra. A [Microsoft Exchange Server 2007 Service Pack 3](http://go.microsoft.com/fwlink/?linkid=91472) és a [Microsoft Exchange Server 2010](http://www.microsoft.com/exchange/2010)rendszert nem érinti a biztonsági rés kockázata.

-   **Tartsa naprakészen Windows rendszerét**

    A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Windows Update webhelyre](http://windowsupdate.microsoft.com/), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.

### Egyéb információ

#### Microsoft Active Protections Program (MAPP)

Az ügyfelek védelmének növelése érdekében a biztonsági szoftverekkel foglalkozó nagyobb gyártók a Microsoft a havi biztonsági közlemények megjelenése előtt ellátja biztonsági résekkel kapcsolatos információkkal. Így a biztonságiszoftver-gyártók a kapott biztonsági résekkel kapcsolatos információt felhasználhatják ügyfeleik hatásosabb védelmére az olyan biztonsági szoftverek vagy eszközök (például víruskeresők, hálózati behatolásérzékelő rendszerek vagy kiszolgálóalapú behatolásvédelmi rendszerek) frissítése által. A biztonságiszoftver-gyártók által kiadott aktív védelem elérhetőségéről a [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx) webhelyén található listán szereplő és a programban részt vevő gyártók aktív védelmi webhelyein tájékozódhat.

#### Visszajelzés

-   Visszajelzését a Microsoft Súgó és támogatás űrlap kitöltésével küldheti el: [Kapcsolatfelvétel az ügyfélszolgálattal](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Terméktámogatás

-   Az Amerikai Egyesült Államokban és Kanadában technikai támogatás igényelhető a [biztonsági támogató részlegtől](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

#### Felelősséget kizáró nyilatkozat

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

#### Verziók

-   1.0 verzió (2010. szeptember 14.): Tanácsadó közzététele.

*Built at 2014-04-18T01:50:00Z-07:00*
