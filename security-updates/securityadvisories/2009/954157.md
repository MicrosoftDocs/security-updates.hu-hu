---
TOCTitle: 954157
Title: Microsoft biztonsági tanácsadó 954157
ms:assetid: 954157
ms:contentKeyID: 61227655
ms:mtpsurl: 'https://technet.microsoft.com/hu-HU/library/954157(v=Security.10)'
author: SharonSears
ms.author: SharonSears
---



Microsoft biztonsági tanácsadó 954157
=====================================

Az Indeo kodek biztonsági fejlesztései
--------------------------------------

Közzétéve: 2009. december 8.

### Általános tudnivalók

#### Összefoglalás

A Microsoft tájékoztat egy frissítés elérhetőségéről, amely biztonsági kiegészítéseket kínál fel a Microsoft Windows 2000, Windows XP és Windows Server 2003 támogatott kiadásain működő Indeo kodekhez.

A Microsoft Windows 2000, Windows XP és Windows Server 2003 alapú rendszereken futó Indeo kodek engedélyezi a kódfuttatást a felhasználók rendszerén speciálisan létrehozott médiatartalom megnyitása esetén. A frissítés megakadályozza az Indeo kodek elindítását az Internet Explorer alkalmazásban vagy Windows Media lejátszón. A frissítés ezen felül megszünteti a kodekbetöltési lehetőséget más alkalmazással történő internetes böngészés esetén. Mivel a frissítés csak akkor engedélyezi az Indeo kodek betöltését, ha a médiatartalom helyi rendszerről vagy intranet zónából származik, és teljes mértékben megakadályozza a kodek indítását Internet Explorer alkalmazásból és Windows Media Player lejátszóról, egyben megszűnnek a legáltalánosabb távoli támadási felületek, ugyanakkor a kodeket helyben használó játékok és egyéb alkalmazások továbbra is használhatják a funkciót.

A frissítés automatikus frissítéssel vagy a Microsoft letöltőközpontból szerezhető be. Azoknak a felhasználóknak, akiknél be van kapcsolva az automatikus frissítés, nincs más teendőjük, mert a rendszer automatikusan letölti és telepíti a biztonsági frissítést. További információk, valamint a nem biztonsági frissítés letöltési hivatkozásai a [Microsoft tudásbázis 954157. számú cikkében](http://support.microsoft.com/kb/954157) találhatók.

Az Indeo kodek többféle célra használható, és számos alkalmazás igényelheti a működését. Szükség lehet az Indeo kodekre legitim webhelyek meglátogatásához és vállalati alkalmazások használatához. Ez gyakrabban előfordul a korábbi verziójú operációs rendszerek felhasználóinál. Ezért a régebbi operációs rendszerek felhasználói számára a rendszer automatikusan felajánlja a frissítést, ugyanakkor engedélyezi a kodek használatát a vállalati alkalmazásokhoz. Azok a felhasználók, akik egyáltalán nem kívánják használni a kodeket, egy további lépéssel teljesen megszüntethetik a regisztrálását. A kodek regisztrációjának törlése megszünteti az Indeo kodeket kihasználó támadási lehetőséget. A kodekregisztráció törléséről és az ugyanezt automatikusan elvégző Fix it módszerről lásd a [Microsoft Tudásbázis 954157. cikkét](http://support.microsoft.com/kb/954157).

A Microsoft Windows 2000, Windows XP és Windows 2003 támogatott kiadásai felhasználóinak javasoljuk a frissítés áttekintését és telepítését vagy az Indeo kodek regisztrációjának törlését. A frissítés telepítése és a kodekregisztráció törlése a régebbi operációs rendszerek felhasználói számára ugyanolyan feltételeket biztosít, mint a Windows Vista és Windows 7 felhasználóknak.

### Tanácsadói részletek

#### Kiadás hivatkozások

A kiadással kapcsolatos további tájékoztatást az alábbi hivatkozásokon talál:

| Hivatkozások                   | Azonosítás                                       |
|--------------------------------|--------------------------------------------------|
| **Microsoft Tudásbázis cikke** | [954157](http://support.microsoft.com/kb/954157) |

#### Érintett és nem érintett szoftverek

A tanácsadó a következő szoftvereket tárgyalja.

|                                                                                                                    |
|--------------------------------------------------------------------------------------------------------------------|
| Érintett szoftverek                                                                                                |
| Microsoft Windows 2000 Service Pack 4                                                                              |
| Windows XP Service Pack 2 és Windows XP Service Pack 3                                                             |
| Windows XP Professional x64 Edition Service Pack 2                                                                 |
| Windows Server 2003 Service Pack 2                                                                                 |
| Windows Server 2003 x64 Edition Service Pack 2                                                                     |
| Windows Server 2003 SP2 for Itanium-based Systems                                                                  |
| Nem veszélyeztetett szoftverek                                                                                     |
| Windows Vista, Windows Vista Service Pack 1 és Windows Vista Service Pack 2                                        |
| Windows Vista x64 Edition, Windows Vista x64 Edition Service Pack 1 és Windows Vista x64 Edition Service Pack 2    |
| Windows Server 2008 32 bites rendszerekhez és Windows Server 2008 32 bites rendszerekhez, Service Pack 2           |
| Windows Server 2008 x64 alapú rendszerekhez és Windows Server 2008 x64 alapú rendszerekhez, Service Pack 2         |
| Windows Server 2008 Itanium alapú rendszerekhez és Windows Server 2008 Itanium alapú rendszerekhez, Service Pack 2 |
| Windows 7 32 bites rendszerekhez                                                                                   |
| Windows 7 x64 alapú rendszerekhez                                                                                  |
| Windows Server 2008 R2 x64 alapú rendszerekhez                                                                     |
| Windows Server 2008 R2 Itanium alapú rendszerekhez                                                                 |

Gyakran ismételt kérdések
-------------------------


**Mire terjed ki a tanácsadó hatása?**  
A tanácsadóban ismertetett lényeges biztonsági frissítés telepítése automatikus: a [Microsoft Tudásbázis 954157. cikke](http://support.microsoft.com/kb/954157) ajánlja fel. A frissítés az **Érintett szoftverek** táblázatában felsorolt szoftvereket érinti.

**Mi az Indeo kodek?**  
Az Indeo kodek digitális médiafájlok kibontására szolgál a Windows Media Playerhez hasonló alkalmazásokban történő használathoz. A kodekekről bővebben lásd [A kodekek alkalmazása](http://www.microsoft.com/windows/windowsmedia/player/faq/codec.mspx) c. részt.

**Hogyan használhatja ki a támadó a biztonsági rést?**  
A támadó különlegesen kialakított webhelyet hoz létre, amelynek célja a biztonsági rés kihasználása az Internet Explorer böngészőn keresztül, majd ráveszi a felhasználót a webhely megtekintésére. Ez jelenthet feltört webhelyeket valamint olyan webhelyeket, amelyek felhasználó által megadott tartalmat vagy hirdetéseket fogadnak illetve kezelnek. Ezek a weboldalak káros tartalmúak lehetnek, és kihasználhatják a biztonsági rést. A támadóknak azonban nem áll módjukban a felhasználókat ezeknek a weboldalaknak a látogatására kényszerítenie. Csupán megkísérelhetik rávenni a felhasználókat arra, hogy kattintsanak rá az e-mailben vagy azonnali üzenetben megjelenő hivatkozásra, amelyen keresztül a weboldalra jutnak.

A speciálisan kialakított webes tartalom reklámcsíkok megjelenítésével, illetve más módon is eljuttatható az érintett rendszerekhez.

A biztonsági rés másik kihasználási módja, ha a támadó speciálisan kialakított médiatartalmat tud elhelyezni a felhasználó Indeo kodeket használó rendszerén.

**A frissítés telepítését követően érzékelhető a felhasználók számára a változás?**  
A cikkben tárgyalt frissítések telepítését követően a felhasználók érzékelhetik, hogy a webhelyekről letöltött médiatartalom már nem tölthető be az Internet Explorer alkalmazásba illetve Windows Media Player lejátszóba. A kodeket helyi rendszeren tárolt tartalomhoz használó alkalmazások és játékok továbbra is működnek.

**Hogyan tilthatom le az Indeo kodeket?**  
A letiltáshoz törölje a kodek regisztrációját. A regisztráció törlését követően semmilyen alkalmazás vagy médiatartalom nem tudja használni a kodeket. A kodekregisztráció törléséről vagy az ugyanezt automatikusan elvégző Microsoft Fix it megoldásról lásd a [Microsoft Tudásbázis 954157. cikkét](http://support.microsoft.com/kb/954157).

**Hogyan engedélyezhetem újra a kodek használatát a frissítés telepítését követően?**  
A frissítés telepítése után újra engedélyezheti az Indeo kodek használatát. A kodek újbóli engedélyezése távoli kódfuttatás kockázatának teszi ki a felhasználókat, ezért meg kell fontolni, hogy a kodek használatának előnyei nagyobbak-e, mint a kitettség kockázata. A kodek funkció újbóli engedélyezéséről lásd a [Microsoft Tudásbázis 954157. cikkét](http://support.microsoft.com/kb/954157).

**A tanácsadóhoz tartozó frissítés miért kétrészes?**  
Az Indeo kodekkel kapcsolatos kockázatokat elhárító frissítés két részből áll. Egyrészt a Quartz.dll (a Windows Media Player lejátszó által használt elsődleges bináris érték) frissítés, másrészt az alkalmazás-kompatibilitási kiigazítás technológia frissítése. A Media player frissítése megakadályozza, hogy az alkalmazások megnyissanak bármilyen Indeo kodeket használó médiatartalmat az Internet zónában, az alkalmazás-kompatibilitási kiigazítás technológia frissítése pedig megakadályozza az Indeo kodeket használó médiatartalom lejátszását az Internet Explorer és Windows Media Player programban.

**Miért nem biztonsági közleményt adtak ki?:**  
A frissítés nem biztonsági közlemény, mert nem adott biztonsági réseket szüntet meg, hanem kiegészítő lényeges biztonsági megoldást kínál, amely a korábbi operációs rendszereket közelíti a Windows Vista és a Windows 7 biztonsági szintjéhez. A felhasználók a frissítés telepítésével megszüntethetik az elterjedt támadási módokból adódó veszélyt, és megfontolhatják, hogy Fix it megoldással minden körülmények közt megakadályozzák a hozzáférést a kodekhez.

**A Microsoft miért nem hárít el egyes biztonsági réseket a frissítéssel?**  
Az Indeo kodek régebbi kodek, amely közismerten számos biztonsági rést tartalmaz. Ahelyett, hogy egyes biztonsági rések elhárításával foglalkozna, a Microsoft lényeges biztonsági módosítással csökkenti az összes ismert biztonsági rés (és az esetleges később felfedezendő biztonsági rések) támadási felületét.

A hibát enyhítő tényezők
------------------------


A Microsoft egyelőre nem talált enyhítő tényezőket a biztonsági rés megszüntetésére.

Lehetséges megoldások
---------------------


A lehetséges megoldás olyan beállítást vagy konfigurációs módosítást takar, amely a háttérben álló biztonsági réseket nem szünteti meg, azonban segít az ismert támadási lehetőségek kivédésében. A Microsoft alaposan megvizsgálta a következő lehetséges megoldásokat, és tájékoztatja a felhasználókat, amennyiben a megoldás csökkenti a működőképességet:

-   **Az Indeo kodek regisztrációjának törlése**

    A letiltáshoz törölje a kodek regisztrációját. A kodekregisztráció törléséről vagy az ugyanezt automatikusan elvégző Microsoft Fix it megoldásról lásd a [Microsoft Tudásbázis 954157. cikkét](http://support.microsoft.com/kb/954157).

    **A megoldás hatása.** A regisztráció törlését követően semmilyen alkalmazás vagy médiatartalom nem tudja használni az Indeo kodeket.

    **A megoldás visszavonása.** A megoldás visszavonásáról olvassa el a [Microsoft Tudásbázis 954157. cikkét](http://support.microsoft.com/kb/954157).

További ajánlott teendők
------------------------


-   **Nézze át a Microsoft Tudásbázis jelen tanácsadót érintő cikkét**

    A problémáról további információt a [Microsoft Tudásbázis 954157.](http://support.microsoft.com/kb/954157) számú cikkében talál

-   **Tartsa naprakészen Windows rendszerét**

    A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Windows Update webhelyre](http://windowsupdate.microsoft.com/), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket. A biztonsági frissítésekről a [Microsoft biztonsági honlapján](http://www.microsoft.com/security/default.mspx) találhat bővebb információt.

### Egyéb információ

#### Köszönetnyilvánítás

A Microsoft [köszönetét](http://go.microsoft.com/fwlink/?linkid=21127) fejezi ki a vásárlók védelmének biztosításában nyújtott segítségért az alábbi szervezet(ek)nek és szakember(ek)nek:

-   Paul Byrne, [NGS Software](http://www.ngssoftware.com/), az Indeo kodek biztonsági réseinek jelentéséért
-   A TippingPoint és a [Zero Day Initiative](http://www.zerodayinitiative.com/) névtelen munkatársa, az Indeo kodek több biztonsági résének jelentéséért
-   Bing Liu, [Fortinet FortiGuard Labs](http://www.fortiguard.com/), az Indeo kodek biztonsági réseinek jelentéséért
-   [VeriSign iDefense Labs](http://labs.idefense.com/), az Indeo kodek biztonsági réseinek jelentéséért
-   Dave Lenoe, [Adobe](http://www.adobe.com/), az Indeo kodek biztonsági réseinek jelentéséért

#### Visszajelzés

-   Visszajelzését a Microsoft Súgó és támogatás űrlap kitöltésével küldheti el, [Kapcsolatfelvétel az ügyfélszolgálattal](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Terméktámogatás

-   Az Amerikai Egyesült Államokban és Kanadában technikai támogatás igényelhető a [biztonsági támogató részlegtől](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

#### Felelősséget kizáró nyilatkozat

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

#### Verziók

-   1.0 verzió (2009. december 8.): Tanácsadó közzététele.

*Built at 2014-04-18T01:50:00Z-07:00*
