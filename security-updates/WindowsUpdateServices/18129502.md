---
TOCTitle: '2. lépés: A Windows Server Update Services (WSUS) 3.0 szolgáltatás telepítése a kiszolgálóra'
Title: '2. lépés: A Windows Server Update Services (WSUS) 3.0 szolgáltatás telepítése a kiszolgálóra'
ms:assetid: '191e62a0-7671-41eb-9841-17c64313fa68'
ms:contentKeyID: 18129502
ms:mtpsurl: 'https://technet.microsoft.com/hu-hu/library/Cc720469(v=WS.10)'
author: SharonSears
ms.author: SharonSears
---

2. lépés: A Windows Server Update Services (WSUS) 3.0 szolgáltatás telepítése a kiszolgálóra
============================================================================================

Miután ellenőrizte, hogy a kiszolgáló megfelel a telepítési követelményeknek, megkezdheti a WSUS 3.0 szolgáltatás telepítését: ehhez a helyi Rendszergazdák csoportba tartozó felhasználói fiókkal kell bejelentkeznie arra a kiszolgálóra, amelyre telepíteni szeretné a szolgáltatást, ugyanis a telepítésre kizárólag a helyi Rendszergazdák csoport tagjai jogosultak.

A következőkben ismertetett telepítési eljárás a WSUS szolgáltatás telepítésének alapértelmezett beállításai szerint megy végbe, így magában foglalja a WSUS 3.0 adatbázisszoftvereként használandó Belső Windows-adatbázis alkalmazás telepítését, a frissítéseknek a helyi számítógépre való mentését, valamint az IIS szolgáltatás alapértelmezett webhelyének a 80-as porton történő használatát.

**A WSUS 3.0 telepítése**
1.  Kattintson duplán a **WSUSSetup.exe** nevű telepítőfájlra.

2.  A telepítővarázsló **üdvözlőlapján** kattintson a **Tovább** gombra.

3.  Kattintson **A telepítési mód kiválasztása** lapon **A teljes kiszolgáló telepítése a felügyeleti konzollal együtt** lehetőségre, ha a számítógépre a kiszolgálóalkalmazást, vagy a **Csak a felügyeleti konzol** lehetőségre, ha csak a felügyeleti konzolt szeretné telepíteni.

4.  Olvassa el figyelmesen a licencszerződést a **Licencszerződés** oldalon, jelölje be az **Elfogadom a licencszerződés feltételeit** választógombot, majd kattintson a **Tovább** gombra.

    ![](/security-updates/images/Cc720469.fa6ac6a6-6814-4b7e-96e8-e08af5e534b8(WS.10).gif)

5.  A varázsló **Frissítés forrásának kijelölése** oldalán megadhatja, hogy az ügyfélszámítógépek honnan töltsék le a frissítéseket. Ha a **Frissítések helyi tárolása** jelölőnégyzetet jelöli be, akkor a WSUS 3.0-kiszolgáló tárolja a frissítéseket, és a fájlrendszerbeli tárolási hely szabadon megválasztható. Amennyiben nem ezt a lehetőséget választja, az ügyfélszámítógépek a Microsoft Update webhelyről töltik le a jóváhagyott frissítéseket. Tartsa meg az alapértelmezett beállításokat, majd kattintson a **Tovább** gombra.

    ![](/security-updates/images/Cc720469.c8bac396-ca39-4491-8b0c-742a0e470535(WS.10).gif)

6.  Az **Adatbázis-beállítások** lapon a WSUS 3.0 szolgáltatás adatbázisának kezelésére használt szoftvert kell megadni. Ha a szóban forgó számítógépen a Windows Server 2003 rendszer fut, a WSUS telepítője alapértelmezés szerint a Belső Windows-adatbázis telepítését ajánlja fel.

7.  Ha nem szeretné a Belső Windows-adatbázis alkalmazást használni, akkor az **Egy ezen a számítógépen lévő létező adatbázis-kiszolgáló használata** választógombot bejelölve meg kell adnia a WSUS által használandó SQL Server-kiszolgálópéldányt, és be kell írnia a nevét a megfelelő mezőbe. A példány nevét a &lt;*kiszolgálónév*&gt;\\&lt;*példánynév*&gt; alakban kell megadni. A *kiszolgálónév* helyére a kiszolgáló nevét kell beírni, a *példánynév* helyére az SQL-példányét. Adja meg a kívánt beállítást, majd kattintson a **Tovább** gombra.

8.  A WSUS megpróbál csatlakozni a megadott SQL Server-kiszolgálópéldányhoz a **Kapcsolódás SQL-kiszolgálópéldányhoz** oldalon. A sikeres kapcsolódást követően a folytatáshoz kattintson a **Tovább** gombra.

    ![](/security-updates/images/Cc720469.36c6af0c-a61e-4151-ae50-c754a106cb1b(WS.10).gif)

9.  A WSUS 3.0 által használandó webhelyet a **Webhely kijelölése** lapon adhatja meg, Ha a 80-as porton keresztül szeretné használni az IIS szolgáltatás alapértelmezett webhelyét, válassza az első lehetőséget. Ha a 80-as porton már működik webhely, a második lehetőség választásával a 8530-as portot is beállíthatja. Tartsa meg az alapértelmezett beállítást, majd kattintson a **Tovább** gombra.

10. Tekintse át a megadott beállításokat a **Kezdődhet a Microsoft Windows Server Update Services telepítése** lapon, majd kattintson a **Tovább** gombra.

11. A telepítővarázsló utolsó lapján a rendszer közli, hogy a WSUS 3.0 szolgáltatás telepítése sikeresen befejeződött-e. Amikor rákattint a **Befejezés** gombra, elindul a konfigurálási varázsló.
