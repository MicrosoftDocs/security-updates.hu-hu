---
TOCTitle: 'Windows Server Update Services – fontos fájl'
Title: 'Windows Server Update Services – fontos fájl'
ms:assetid: '4244109a-395a-4ff8-9989-ea55ab0964a3'
ms:contentKeyID: 18129621
ms:mtpsurl: 'https://technet.microsoft.com/hu-hu/library/Cc720505(v=WS.10)'
author: SharonSears
ms.author: SharonSears
---

Windows Server Update Services – fontos fájl
============================================

Ez a dokumentum a Windows Server Update Services (WSUS) programot érintő ismert problémákat írja le. Ajánlásokat és követelményeket is tartalmaz a WSUS telepítéséhez.

> [!Note]  
> A dokumentum letölthető a Microsoft letöltőközpontból: [http://go.microsoft.com/fwlink/?LinkId=48126](http://go.microsoft.com/fwlink/?linkid=48126). 

A telepítés előkészítése
------------------------

#### 1. probléma: Az IIS terméknek telepítve kell lennie

A Microsoft® Windows Server™ Update Services (WSUS) igényli, hogy az Internet Information Services (IIS) telepítve legyen. Mivel a Microsoft Windows Server 2003 és a Microsoft Windows® 2000 Server rendszeren az IIS nincs alapértelmezés szerint telepítve, a Windows Server Update Services (WSUS) telepítője nem tud továbblépni, és olyan üzenetet jelenít meg, hogy az IIS nincs telepítve.

Az IIS telepítése:

1.  Nyissa meg a Vezérlőpultot.
2.  Kattintson duplán a **Programok telepítése és törlése** ikonra.
3.  Kattintson a **Windows-összetevők hozzáadása vagy eltávolítása** gombra.
4.  Az **Összetevők** listán kattintson az **Alkalmazáskiszolgáló** elemre.
5.  Kattintson a **Részletek** gombra.
6.  Jelölje be az **ASP.NET** elem melletti négyzetet. A **COM+ alapú hálózati hozzáférés engedélyezése** és az Internet Information Services (IIS) elemet a program automatikusan kijelöli.
7.  Az IIS választható összetevőinek megtekintéséhez kattintson az **Internet Information Services (IIS)** elemre, majd a **Részletek** gombra.
8.  Jelölje ki a telepíteni kívánt összetevőket. A World Wide Web szolgáltatás olyan fontos alösszetevőket tartalmaz, mint az Active Server Pages összetevő és a Távfelügyelet (HTML). Ezeknek az alösszetevőknek a megtekintéséhez kattintson a World Wide Web szolgáltatás elemre, majd a Részletek gombra. Kattintson az OK gombra, amíg vissza nem jut a Windows-összetevők varázsló párbeszédpanelre.
9.  Kattintson a **Tovább** gombra, majd kövesse a Windows-összetevők varázsló utasításait.
10. Az IIS telepítése után futtassa a Windows Server Update Services telepítőjét.

#### 2. probléma: Windows 2000 Server rendszerű kiszolgálóknál a WSUS telepítéséhez legalább egy webhelynek léteznie kell az IIS szolgáltatásban

Előfordulhat, hogy a Windows Server Update Services telepítője nem képes webhelyet létrehozni, ha futtatásakor az IIS még egyetlen webhelyet sem tartalmaz. Ez megtörténhet például akkor, ha az IIS csak egy Software Update Services (SUS) 1.0 alapú webhelyet tartalmazott, azt azonban a WSUS telepítése előtt törölték.

Ebben az esetben egy új webhelyet kell létrehozni az Internet Information Services (IIS) kezelője beépülő modullal. Ezután a WSUS telepítése során kijelölhető ez a webhely, illetve megadható egy új webhely.

Ha a WSUS telepítésére már kísérletet tett, és a telepítő létező webhely hiányában leállt, nyissa meg az IIS kezelője beépülő modult, és törölje a „Webhely 1” webhelyet. Ezután a telepítő ismételt futtatásához kövesse a korábban ismertetett eljárást.

#### 3. probléma: Az előfeltételként megkövetelt összetevők telepítése

#### Szoftverkövetelmények

A következő táblázat az egyes támogatott operációs rendszereken szükséges szoftverelemeket ismerteti. A WSUS telepítése előtt ellenőrizze, hogy a WSUS kiszolgáló megfelel-e ezeknek a követelményeknek. Ha az itt említett frissítések bármelyike a számítógép újraindítását kéri a telepítés végeztével, akkor az újraindítást a WSUS telepítése előtt kell végrehajtani.

###  

<p> </p>
<table style="border:1px solid black;">
<colgroup>
<col width="33%" />
<col width="33%" />
<col width="33%" />
</colgroup>
<thead>
<tr class="header">
<th style="border:1px solid black;" >Operációs rendszer</th>
<th style="border:1px solid black;" >Követelmények</th>
<th style="border:1px solid black;" >Letöltések</th>
</tr>
</thead>
<tbody>
<tr class="odd">
<td style="border:1px solid black;">Mindegyik operációs rendszer</td>
<td style="border:1px solid black;">Microsoft Internet Information Services (IIS) 5.0</td>
<td style="border:1px solid black;">Az operációs rendszerből telepíthető.
Lásd 1. probléma: Az IIS terméknek telepítve kell lennie.</td>
</tr>
<tr class="even">
<td style="border:1px solid black;">Mindegyik operációs rendszer</td>
<td style="border:1px solid black;">Háttérben futó intelligens átviteli szolgáltatás (BITS) 2.0</td>
<td style="border:1px solid black;">A Windows Server 2003 operációs rendszerekhez lásd: <a href="http://go.microsoft.com/fwlink/?linkid=47251">Frissítés a Háttérben futó intelligens átviteli szolgáltatás (BITS) 2.0-s verziójához és a WinHTTP 5.1-es verziójához – Windows Server 2003</a> (KB842773) a letöltőközpontban (http://go.microsoft.com/fwlink/?LinkId=47251).
A Windows Server 2000 operációs rendszerekhez lásd: <a href="http://go.microsoft.com/fwlink/?linkid=46794">Frissítés a Háttérben futó intelligens átviteli szolgáltatás (BITS) 2.0-s verziójához és a WinHTTP 5.1-es verziójához – Windows 2000</a> (KB842773) a letöltőközpontban (http://go.microsoft.com/fwlink/?LinkId=46794).</td>
</tr>
<tr class="odd">
<td style="border:1px solid black;">Windows Server 2003</td>
<td style="border:1px solid black;">Microsoft .NET-keretrendszer 1.1 Service Pack 1 szervizcsomag a Windows Server 2003 operációs rendszerhez</td>
<td style="border:1px solid black;"><a href="http://go.microsoft.com/fwlink/?linkid=47358">Microsoft .NET-keretrendszer 1.1 Service Pack 1 szervizcsomag a Windows Server 2003 operációs rendszerhez</a>
Megteheti azt is, hogy ellátogat a <a href="http://go.microsoft.com/fwlink/?linkid=47370">Windows Update</a> webhelyre, és a Keresés mezőbe beírja a „Microsoft .NET-keretrendszer 1.1 Service Pack 1 Windows Server 2003” kifejezést.</td>
</tr>
<tr class="even">
<td style="border:1px solid black;">Windows Server 2003</td>
<td style="border:1px solid black;">A Microsoft SQL kiszolgálóval teljesen kompatibilis adatbázisszoftver</td>
<td style="border:1px solid black;">N/A</td>
</tr>
<tr class="odd">
<td style="border:1px solid black;">Windows 2000 Server</td>
<td style="border:1px solid black;">A Microsoft SQL kiszolgálóval teljesen kompatibilis adatbázisszoftver</td>
<td style="border:1px solid black;">Ha a Microsoft SQL Server 2000 kiszolgálót nem használja, telepítheti a Microsoft SQL Server 2000 Desktop Engine (MSDE 2000) verziót. Ez több lépésből áll. A további tudnivalókat lásd alább Az MSDE telepítése Windows 2000 rendszerre című részben.</td>
</tr>
<tr class="even">
<td style="border:1px solid black;">Windows 2000 Server</td>
<td style="border:1px solid black;">Microsoft Internet Explorer 6.0 a Service Pack 1 javítócsomaggal</td>
<td style="border:1px solid black;"><a href="http://go.microsoft.com/fwlink/?linkid=47359">Internet Explorer 6 Service Pack 1</a></td>
</tr>
<tr class="odd">
<td style="border:1px solid black;">Windows 2000 Server</td>
<td style="border:1px solid black;">A Microsoft .NET-keretrendszer 1.1-es verziójának terjeszthető csomagja</td>
<td style="border:1px solid black;"><a href="http://go.microsoft.com/fwlink/?linkid=47369">A Microsoft .NET-keretrendszer 1.1-es verziójának terjeszthető csomagja</a></td>
</tr>
<tr class="even">
<td style="border:1px solid black;">Windows 2000 Server</td>
<td style="border:1px solid black;">Microsoft .NET-keretrendszer 1.1 Service Pack 1</td>
<td style="border:1px solid black;"><a href="http://go.microsoft.com/fwlink/?linkid=47368">Microsoft .NET-keretrendszer 1.1 Service Pack 1</a>
Megteheti azt is, hogy ellátogat a <a href="http://go.microsoft.com/fwlink/?linkid=47370">Windows Update</a> webhelyre, és a Keresés mezőbe beírja a „Microsoft .NET-keretrendszer 1.1 Service Pack 1 Windows Server 2000” kifejezést.</td>
</tr>
</tbody>
</table>
 

A fenti követelmények mellett előfordulhat, hogy szükség szerint a WSUS telepíti és konfigurálja az ASP.NET 1.1-es verzióját a kiszolgálón. (A WSUS telepítője konfigurálja az ASP.NET összetevőt.)

#### Az MSDE 2000 telepítése Windows 2000 rendszerre

Ha a WSUS szolgáltatást Windows 2000 rendszerrel használja, és nincs Microsoft SQL Server 2000 hozzáférése, a WSUS telepítés előtt szükség van a Microsoft SQL Server 2000 Desktop Engine (MSDE) telepítésére. Ha az MSDE már telepítve lett a WSUS kiszolgálóra, nincs szükség a WSUS részére szóló külön példány telepítésére. Egyszerűen csak meg kell adni a meglévő példány nevét a WSUS telepítése során.

Az MSDE összetevő Windows 2000 Server rendszerre való telepítése négy lépésből áll. Először le kell töltenie és ki kell csomagolnia az MSDE tömörített archívumát a WSUS kiszolgáló valamelyik mappájába. Ezután a parancssorban a megfelelő parancssori kapcsolókkal el kell indítani az MSDE telepítését, meg kell adni a rendszergazdai jelszót, majd példánynévként definiálni kell a WSUS szolgáltatást. Amikor az MSDE telepítése befejeződött, ellenőriznie kell, hogy a WSUS példány NT-szolgáltatásként működik-e. Végül fel kell vennie az MSDE biztonsági frissítését a WSUS-kiszolgáló védelméhez.

#### 1. lépés: Az MSDE archivált példányának letöltése és kicsomagolása

Le kell töltenie és ki kell csomagolnia az MSDE tömörített archívumát a WSUS kiszolgáló valamelyik mappájába. Lásd [Microsoft SQL Server 2000 Desktop Engine (MSDE 2000) Release A](http://go.microsoft.com/fwlink/?linkid=47366).

#### 2. lépés: Az MSDE telepítése

A parancssorban a megfelelő parancssori kapcsolókkal el kell indítani az MSDE telepítését, meg kell adni a rendszergazdai jelszót, majd példánynévként definiálni kell a WSUS szolgáltatást. Amikor az MSDE telepítése befejeződött, ellenőrizni kell, hogy a WSUS példány NT-szolgáltatásként működik-e.

Az MSDE telepítése, a rendszergazdai jelszó és példánynév megadása:

1.  A parancssorban lépjen az MSDE „1. lépés: Az MSDE archivált példányának letöltése és kicsomagolása” című részben megadott telepítési mappájába.
2.  Írja be a következőt: **setup sapwd="***jelszó***" instancename=WSUS**
    A *jelszó* az MSDE jelen példányához tartozó rendszergazdai fiók erősen védett jelszava, az **instancename** paraméter értéke pedig az adatbázispéldány neve. A WSUS adatbázis alapértelmezett példányneve is használható (a „WSUS” helyett). Ebben az esetben a parancssorból elhagyható az **instancename=WSUS** paraméter. A parancs elindítja az MSDE telepítőprogramját, beállítja a rendszergazdai jelszót, és az MSDE-példányhoz hozzárendeli a megadott nevet.

#### 3. lépés: Annak ellenőrzése, hogy az MSDE WSUS példánya telepítve van-e.

Ellenőriznie kell, hogy látható-e az MSDE WSUS példánya.

1.  Kattintson a **Start** gombra, és válassza a **Futtatás** parancsot.
2.  A **Megnyitás** mezőbe írja be a **services.msc** parancsot, majd kattintson az **OK** gombra.

Görgesse lefelé a szolgáltatások listáját, és ellenőrizze, hogy az MSSQL$WSUS szolgáltatásnév (a „WSUS” példánynév használata esetén) vagy az MSSQLSERVER szolgáltatásnév (az alapértelmezett példánynév esetén) létezik-e.

#### 4. lépés: Az MSDE példány elindítása.

Az MSDE telepítésének a végén el kell indítani a példányt. Ha az instancename paraméter értékeként a „WSUS” nevet használta, akkor az „MSSQL$WSUS” szolgáltatáspéldányt indítsa el. Ha az alapértelmezett példánynevet használta, akkor az MSSQLSERVER szolgáltatáspéldányt indítsa el. A szolgáltatás elindítása nélkül a WSUS nem képes az adatbázispéldány használatára.

#### 5. lépés: Az MSDE frissítése

Le kell töltenie, és telepítenie kell a következő biztonsági frissítést [: Összesített biztonsági javítás az SQL Server programhoz](http://go.microsoft.com/fwlink/?linkid=47364).

A biztonsági frissítés letöltéséhez lásd: [SQL Server 2000 (32 bites) biztonsági javítás, MS03-031](http://go.microsoft.com/fwlink/?linkid=47363).

#### 4. probléma: A minimális lemezterületre vonatkozó követelmények

A Windows Server Update Services telepítéséhez legalább az alábbi mennyiségű szabad lemezterületre van szükség:

-   1 gigabájt (GB) a rendszerpartíción
-   2 GB az adatbázisfájlok majdani tárolására szolgáló köteten
-   6 GB a tervezett tartalomtól függően

#### 5. probléma: A WSUS legújabb verziójának telepítése előtt a korábbi verziót el kell távolítani a Programok telepítése és törlése segédprogrammal

Ha olyan kiszolgálón szeretné végrehajtani a Windows Server Update Services telepítését, amelyen a Windows Update Services 1. vagy 2. bétaverziója fut, akkor ezt a korábbi verziót el kell távolítania a Vezérlőpult Programok telepítése és törlése segédprogramjával.

#### 6. probléma: A WSUS futtatásához az SQL Server kiszolgálón engedélyezni kell a beágyazott eseményindítók használatát

Ez a beállítás alapértelmezés szerint be van kapcsolva, de az SQL Server rendszergazdája kikapcsolhatja.

Ha a Windows Server Update Services adattárolójaként egy SQL Server alapú adatbázist szeretne használni, az SQL Server rendszergazdájának ellenőriznie kell, hogy a beágyazott eseményindítók engedélyezettek-e a kiszolgálón, a WSUS rendszergazdája csak ezután telepítheti a WSUS szolgáltatást, és adhatja meg a telepítés során a használni kívánt adatbázist.

A WSUS telepítője engedélyezi a RECURSIVE\_TRIGGERS adatbázis-specifikus beállítást, a kiszolgálóra érvényes általános, beágyazott eseményindítókra vonatkozó beállítást azonban nem kapcsolja be.

A következő paranccsal ellenőrizheti, hogy a beágyazott eseményindítók engedélyezve vannak-e:

**sp\_configure 'nested triggers'**

A beágyazott eseményindítókra vonatkozó beállítás bekapcsolásához kötegfájlból futtassa az alábbi parancsokat az SQL Server számítógépén:

**sp\_configure 'nested triggers', 1**

**GO**

**RECONFIGURE**

**GO**

#### 7. probléma: A WSUS telepítő parancssori paraméterei

A WSUS felügyelet nélkül is telepíthető. A további tudnivalókat és a parancssori paraméterek felsorolását lásd [A Microsoft Windows Server Update Services üzembe helyezése](http://go.microsoft.com/fwlink/?linkid=41777) dokumentum felügyelet nélküli telepítéssel foglalkozó A) függelékében.

Ismert problémák
----------------

#### 1. probléma: IIS Lockdown varázsló

Ha Windows 2000 Server rendszerű számítógépen működteti az Internet Information Services (IIS) szolgáltatást, akkor a Microsoft TechNet IIS Lockdown Tool lapjáról telepíteni kell az IIS Lockdown varázsló legújabb verzióját (amely tartalmazza az URLScan eszközt). Az IIS alapú kiszolgálók biztonsága érdekében a Microsoft feltétlenül ajánlja az eszköz telepítését. Az IIS Lockdown varázsló kikapcsolja az IIS szükségtelen szolgáltatásait, így csökkenti a biztonsági kockázatot.

> [!Note]  
> A WSUS telepítője nem telepíti ezeket az összetevőket. Ezek telepítését külön kell végrehajtani. Az IIS Lockdown telepítésére nincs szükség a Windows Server 2003 rendszerű számítógépeken, mert ez a funkció már be lett építve az operációs rendszerbe. 

#### 2. probléma: A WSUS konfigurációjának közvetlen módosítása az adatbázisban nem támogatott

A Windows Server Update Services szolgáltatás konfigurációs adatait egy (MSDE vagy SQL Server alapú) adatbázis tárolja. A konfigurációs adatoknak közvetlenül az adatbázisban való módosítása azonban nem támogatott. A rendszergazdák ily módon ne kíséreljék meg a WSUS konfigurációjának módosítását. A WSUS konfigurációjának módosításához csak a WSUS-konzol és a WSUS API (alkalmazásprogramozási felület) hívásai használhatók.

#### 3. probléma: A WSUS felügyeleti webhelyének eléréséhez engedélyezni kell az Active scripting szolgáltatást

A rendszergazda munkaállomásán úgy kell beállítani az Internet Explorer böngészőt, hogy lehetővé tegye az Active scripting szolgáltatás használatát, mert csak így érhető el a WSUS felügyeleti webhelye.

#### 4. probléma: Az IIS újraindul a WSUS telepítésekor

A Windows Server Update Services telepítője figyelmeztetés nélkül újraindítja az IIS szolgáltatást. Ez hatással lehet a szervezetben működő webhelyekre.

#### 5. probléma: A WSUS vagy az SMS kezelési pontjai (MP) virtuális könyvtárakhoz való hozzáférésének módosítása

Alapértelmezés szerint a Windows Server Update Services programnál a tartalmat tároló virtuális könyvtárhoz név nélküli hozzáférés van beállítva. Ha ezt a beállítást úgy módosítja, hogy hitelesítésre legyen szükség, az ügyfelek hitelesítési hibaüzeneteket kapnak, és a rendszer megtagadja a hozzáférést, amikor frissítéseket szeretnének letölteni. Ezt az ismert hibát az okozza, hogy a Winhttp.dll hibás hitelesítési környezetet használ, amikor implicit hitelesítésre van szükség, ezért a hitelesítés sikertelen lesz. A hiba megelőzése érdekében gondoskodjék arról, hogy a WSUS-kiszolgáló és az SMS kezelési pontjai név nélküli hozzáféréssel rendelkezzenek az IIS virtuális könyvtáraihoz.

#### 6. probléma: A WSUS szolgáltatás Windows Small Business Server 2003 rendszerre való telepítésekor a WSUS által az alapértelmezett webhelyre telepített virtuális gyökerek hozzáférési beállításait módosítani kell ahhoz, hogy a WSUS ügyfelei frissíthessék magukat a kiszolgálóról

A WSUS-kiszolgáló két virtuális gyökeret, a SelfUpdate és a ClientWebService, valamint néhány fájlt telepít a 80-as porton lévő alapértelmezett webhely kezdőkönyvtárába. Ez lehetővé teszi, hogy az ügyfelek az alapértelmezett webhelyen keresztül frissítsék önmagukat. Alapértelmezés szerint a Windows Small Business Server 2003 rendszerben az alapértelmezett webhely úgy van beállítva, hogy a kiszolgálóén kívül minden IP-címhez vagy localhost címhez megtagadja a hozzáférést. Ez azt jelenti, hogy a SelfUpdate és a ClientWebService virtuális gyökér sem kap hozzáférési jogosultságot, ezért az ügyfelek nem frissíthetik önmagukat. Ha az ügyfeleknek hozzáférést szeretne biztosítani, hajtsa végre az alábbi lépéseket az alapértelmezett webhely SelfUpdate és ClientWebService virtuális gyökerén.

1.  Jelenítse meg a virtuális gyökér **Tulajdonságok** párbeszédpaneljét, kattintson a **Könyvtárbiztonság** fülre, és az **IP-cím és tartománynév korlátozása** csoportban kattintson a **Szerkesztés** gombra.
2.  Jelölje be a **Hozzáférése engedélyezve** választógombot, és kattintson az **OK** gombra. Zárja be az összes tulajdonságlapot.

#### 7. probléma: A WSUS telepítése Small Business Server operációs rendszerre – együttműködési problémák

-   Ha a Windows Small Business Server 2003 rendszer ISA-proxykiszolgálót használ az internet-hozzáféréshez, a következő adatokat kézzel meg kell adni a **Beállítások** párbeszédpanelen: a proxykiszolgáló beállításait, a proxykiszolgáló nevét és portszámát.
-   Ha az ISA Windows-hitelesítést igényel, a proxykiszolgáló hitelesítő adatait a „TARTOMÁNY\\felhasználó” formátumban kell megadni (a felhasználónak az „Internetfelhasználók” csoportba kell tartoznia).

#### 8. probléma: Ha egy számítógépet az egyik számítógépcsoportból egy másikba helyez át, akár egy óráig is tarthat, amíg a számítógép megjelenik az új csoportban a felügyeleti konzolon

Amikor egy számítógépet első alkalommal rendel célcsoporthoz, a számítógépen lévő adatok a csoport adataival módosulnak. Az adatokat a rendszer szabályos időközönként, például óránként frissíti. Ezért ha egy számítógépet az egyik számítógépcsoportból egy másikba helyez át, akár egy óra is eltelhet addig, amíg az frissülnek az ügyfélszámítógépen, és a WSUS felügyeleti konzolján megjelennek a módosítások.

#### 9. probléma: Ha a WSUS szolgáltatást tagkiszolgálóra telepíti, majd a tagkiszolgálót tartományvezérlővé szeretné előléptetni, először el kell távolítania a WSUS szolgáltatást

Ha a WSUS szolgáltatást tagkiszolgálóra telepíti, majd a tagkiszolgálót tartományvezérlővé szeretné előléptetni, a következő lépéseket kell végrehajtania:

1.  Távolítsa el a WSUS szolgáltatást.
2.  Léptesse elő a tagkiszolgálót tartományvezérlővé.
3.  Telepítse újra a WSUS szolgáltatást.

#### 10. probléma: Ha egy WSUS-kiszolgálót tartományvezérlőből tagkiszolgálóvá szeretne lefokozni, először el kell távolítania a WSUS szolgáltatást

Ha a WSUS-kiszolgálót tartományvezérlőn futtatja, és a tartományvezérlőt tagkiszolgálóvá szeretné lefokozni, a következő lépéseket kell végrehajtania:

1.  Távolítsa el a WSUS szolgáltatást, és őrizze meg az adatbázisát.
2.  ASPNET néven hozzon létre egy felhasználói fiókot.
3.  A parancssorba írja be: **aspnet\_regiis -i**.
4.  Telepítse újra a WSUS szolgáltatást, és használja a megőrzött adatbázist.

#### 11. probléma: Ha a .NET-keretrendszer 1.0-s vagy 2.0-s verzióját a WSUS szolgáltatás után telepíti, nem jelenik meg a WSUS felügyeleti konzolja

A problémát az okozza, hogy ilyenkor az IIS szolgáltatáshoz a rendszer a .NET-keretrendszer 1.0-s verzióját regisztrálja, a WSUS-kiszolgáló működéséhez azonban a .NET-keretrendszer 1.1-es verziójára van szükség. A hiba elhárításához indítsa el az aspnet\_regiis.exe programot, és futtassa az alábbi parancsokat úgy, hogy a *webhely-azonosító* helyére a következő rendszerleíró kulcsban található értéket írja be:

HKLM\\Software\\Microsoft\\WindowsUpdateServices\\Server\\Setup\\IISTargetWebsiteIndex

-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\ReportingWebService
-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\ClientWebService
-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\SimpleAuthWebService
-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\WSUSAdmin
-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\AdministrationWebService
-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\ServrSyncWebService
-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\DssAuthWebService
-   %windir%\\Microsoft.NET\\Framework\\v1.1.4322\\\\aspnet\_regiis.exe -s W3SVC\\&lt;*webhely-azonosító*&gt;\\ROOT\\Content

#### 12. probléma: A távoli SQL használatával kapcsolatos korlátok

A WSUS az alábbi megszorításokkal támogatja olyan adatbázisszoftverek használatát, amelyek nem a WSUS szolgáltatást futtató számítógépen működnek.

-   Távoli SQL használatakor előtér-számítógépként nem alkalmazható Windows 2000 Server operációs rendszerrel működő számítógép.
-   Távoli SQL használatakor sem előtér-, sem háttérszámítógépként nem alkalmazható tartományvezérlőnek beállított kiszolgáló.
-   Adatbázisszoftverként nem használható WMSDE vagy MSDE a háttérszámítógépen.
-   A távoli SQL Server WSUS-adatbázisként való beállítása sikertelen lesz, ha a Terminálszolgáltatások telepítve van a távoli kiszolgálón, és alkalmazásmódban fut. Az SQL Server Terminálszolgáltatások kiszolgálón való telepítésekor a következőket kell végrehajtania:
    1.  A telepítés indítása előtt nyissa meg a parancssort, és írja be: **change user /install**
    2.  Indítsa el az SQL Server telepítését
    3.  A telepítés után írja be a parancssorba: **change user /execute**
-   A WSUS-adatbázist távoli SQL kiszolgálóra csak olyan felhasználó telepítheti, aki az előtérbeli és a háttérbeli számítógépen is tagja a helyi Rendszergazdák csoportjának.
-   A távoli SQL használatával kapcsolatban felmerülő problémákról további tájékoztatás található [A Microsoft Windows Server Update Services üzembe helyezése](http://go.microsoft.com/fwlink/?linkid=41777) dokumentum távoli SQL kiszolgálóval foglalkozó C) függelékében.

#### 13. probléma: Előfordulhat, hogy az alsóbb rétegbeli replikakiszolgálón kevesebb jóváhagyott elem található, mint a felsőbb rétegbeli szülőkiszolgálón

Előfordulhat, hogy az alsóbb rétegbeli replikakiszolgálón kevesebb jóváhagyott elem található, mint a felsőbb rétegbeli szülőkiszolgálón. Ennek az az oka, hogy a telepítési jóváhagyások mindaddig nem jutnak el az alsóbb rétegbeli kiszolgálóhoz, amíg a tartalom teljes egészében le nem töltődik a felsőbb rétegbeli kiszolgálóra.

#### 14. probléma: Szinkronizálási hibánál meg kell ismételni a szinkronizálást

Szinkronizálási hibánál hibaüzenetet kaphat. Ennek előfordulásakor meg kell ismételnie a szinkronizálást.

#### 15. probléma: A WSUS felügyeleti konzoljának megnyitására tett kísérletnél a következő hibaüzenet jelenik meg: System.IO.FileNotFoundException

Ha az alábbi hibaüzenet jelenik meg, módosítani kell a Hálózati szolgáltatás vagy az ASP.NET fiók engedélyeit:

System.IO.FileNotFoundException: Nem található a(z) *xxxxxx*.dll vagy olyan fájl, illetve szerelvény, ami tőle függ

Az *xxxx* helyén bármilyen név lehet.

A probléma Windows Server 2003 operációs rendszereken való megoldásához a Hálózatszolgáltatás számára adjon írási és olvasási jogosultságot a %systemroot%\\Temp könyvtárhoz. A Windows 2000 Server operációs rendszeren az ASP.NET fióknak adjon írási és olvasási jogosultságot a %systemroot%\\Temp könyvtárhoz.

#### 16. probléma: MS03-031 jelű biztonsági frissítés az SQL rendszerhez (KB815495)

A WSUS-kiszolgálón ez a frissítés telepítettként jelenhet meg annak ellenére, hogy a telepítés valójában meghiúsult az ügyfélen. A hiba következtében a rendszer ismét felajánlja a csomagot az ügyfélnek. Kerülő megoldásként törölje a frissítés jóváhagyását a kiszolgálón.

#### 17. probléma: Az RTM verzióra való frissítés során elvesznek az IIS beállításai

Ha a WSUS RTM (gyártásra kész) verzióját olyan kiszolgálóra telepíti, amelyen a WSUS egyik előző verziója (például az RC, azaz kiadásra jelölt verzió) fut, az RTM verzió először eltávolítja a korábbi verziót, majd telepíti az újat. Ez azt jelenti, hogy az IIS programban a WSUS-specifikus virtuális gyökerek és fájlok törlődnek.

Ha a WSUS szolgáltatást az alapértelmezett webhelyre telepítette, a WSUS virtuális gyökerekben megadott összes WSUS-specifikus beállítás elvész. Ha például a WSUS biztonsága érdekében a WSUS virtuális gyökereket az SSL használatára állította be, a WSUS RTM verziójának telepítése után ismét meg kell adnia ezeket a beállításokat. Megjegyzés: a WSUS konzolján értesítés jelenik meg arról, hogy az SSL nincs engedélyezve.

Ha a WSUS szolgáltatást nem az alapértelmezett webhelyre telepítette, akkor a WSUS webhely szintjén megadott összes többi beállítás is elvész.

#### 18. probléma: Állomásfejlécek használata

Ha az IIS programban állomásfejléc-értékeket szeretne rendelni az alapértelmezett webhelyhez (WSUS webhelyhez), akkor az alapértelmezett webhely IP-címlistájába fel kell vennie „Az összes ki nem osztott” elemet, vagy egy állomásfejléc-érték nélküli kiosztott IP-címet. Ezt a nem alapértelmezett webhelyhez is hozzá kell adni

**Figyelem**: Ez megszakíthatja a Windows® SharePoint® Services és az Exchange működését.

#### 19. probléma: A WSUS-konzol URL-címét hozzá kell adni a Megbízható helyek és a Helyi intranet webes zónához mindazokon a számítógépeken, amelyeken az Internet Explorer megerősítése engedélyezve van

Ha a számítógépen engedélyezett az Internet Explorer megerősítése (azaz a Microsoft Windows Server 2003 Internet Explorer fokozott biztonsági beállításai összetevő), és a WSUS-konzol nem szerepel a Megbízható helyek és a Helyi intranet webes zónában, a rendszer hitelesítő adatokat kér, valahányszor egy lapot megnyit a WSUS konzolján.

A WSUS-konzol felvétele a **Helyi intranet** és a **Megbízható webhelyek** webes zónába:

1.  Nyissa meg az **Internetbeállítások** párbeszédpanelt (például kattintson a **Start** gombra, válassza a **Vezérlőpult** menüpontot, majd kattintson az **Internetbeállítások** parancsra).
2.  A **Biztonság** lapon kattintson a **Helyi intranet** ikonra, kattintson a **Helyek**, majd a **Speciális** gombra, vegye fel az URL-címet (http://*WSUSKiszolgálónév*/WSUSAdmin), majd kattintson az **OK** gombra.
3.  Kattintson a **Megbízható helyek** ikonra, majd a **Helyek** gombra, adja meg a WSUS-konzol URL-címét, kattintson az **OK**, majd újra az **OK** gombra az **Internetbeállítások** párbeszédpanel bezárásához.

#### 20. probléma: Sikertelen a frissítés a WSUS RC (kiadásra jelölt) verziójáról

A WSUS RC verzióról való frissítés az önfrissítő fa problémája miatt lehet sikertelen. Ez akkor fordulhat elő, ha egyidejűleg több ügyfél frissíti önmagát, amikor megkísérli a frissítést.

A probléma megoldása:

1.  Válassza le a hálózatról a WSUS-kiszolgálót, így biztosítva, hogy az ügyfelek ne tudjanak kapcsolódni ehhez.
2.  Írja be a parancssorba az **iisrestart /reset** parancsot, majd nyomja meg az ENTER billentyűt.
3.  Futtassa a frissítést.

#### 21. probléma: A SUS 1.0 néhány jóváhagyása nem települ át a WSUS-kiszolgálóra

Amikor SUS 1.0 rendszerről hajt végre áttelepítést WSUS rendszerre, a SUS 1.0 kiszolgálón lévő néhány jóváhagyás nem települ át a WSUS-kiszolgálóra. Ennek oka az, hogy a SUS 1.0 rendszeren elérhető számos frissítés nem használható a WSUS rendszeren. Emellett, mivel a WSUS több frissítést támogat mint a SUS, az áttelepítési eljárás befejezése után a WSUS-kiszolgálón jóvá nem hagyott fontos frissítések lehetnek.

A Microsoft kifejezetten javasolja, hogy a SUS 1.0 rendszerről való áttelepítés után ellenőrizze a jóvá nem hagyott frissítéseket a WSUS-kiszolgálón.

A SUS 1.0 rendszerről a WSUS rendszerre való áttelepítésről a további tudnivalókat lásd [a Software Update Services és a Windows Server Update Services közötti áttelepítés lépéseit bemutató útmutatóban](http://go.microsoft.com/fwlink/?linkid=48042) a következő címen: http://go.microsoft.com/fwlink/?LinkId=48042.

#### 22. probléma: Javítani kell egy beállítást a WSUS 2.0 Service Pack 1 rendszerre frissítés előtt, ha WMSDE áttelepítése történt SQL Server kiszolgálóra

Ha a Service Pack 1 javítócsomaggal frissített WSUS 2.0 rendszerre kíván frissíteni, és a WMSDE telepítését SQL Server kiszolgálóra telepítette át (legyen az távoli vagy helyi), módosítania kell a következő beállítást:

HKLM\\Software\\Microsoft\\Update Services\\Server\\Setup\\WmsdeInstalled

Ennek értékét 1-ről 0-ra kell módosítani.

#### 23. probléma: Távoli SQL-telepítés áthelyezése WSUS 2.0 Service Pack 1 rendszerre

Hajtsa végre a következő lépéseket, ha távoli SQL beállítással történik az áttelepítés WSUS 2.0 Service Pack 1 rendszerre:

1. Futassa a telepítőcsomagot kapcsolók megadása nélkül az előtér-számítógépen, és válassza a frissítést.

2. Futassa a telepítőcsomagot kapcsolók megadása nélkül az háttér-számítógépen, és válassza a frissítést.

#### Szerzői jogi tudnivalók

Az ebben a dokumentumban szereplő információ a Microsoft Corporation a kiadás napján érvényes véleményét tükrözi a tárgyalt kérdésekről. Mivel a Microsoftnak reagálnia kell a változó piaci feltételekre, a dokumentum nem értelmezhető a Microsoft részéről tett elkötelezettségként, és a Microsoft nem garantálhatja a kiadás dátuma után megjelenő információk pontosságát.

Ez a dokumentum kizárólag tájékoztató céllal készült. A MICROSOFT A JELEN DOKUMENTUM TARTALMÁVAL KAPCSOLATBAN NEM VÁLLAL SEMMILYEN KIFEJEZETT, HALLGATÓLAGOS VAGY KÖTELEZŐ GARANCIÁT.

Az összes vonatkozó szerzői jogi törvény betartása a felhasználó felelőssége. A szerzői jogi törvények által biztosított jogokat nem korlátozva, a Microsoft Corporation külön írásos engedélye nélkül a jelen dokumentum egyetlen része sem reprodukálható, tárolható vagy helyezhető el dokumentum-visszakereső rendszerben, illetve nem adható tovább semmilyen célból, semmilyen formában, illetve semmilyen elektronikus, mechanikus, fénymásolási, rögzítési vagy más úton..

A jelen dokumentumban foglaltakra a Microsoft szabadalmai, bejegyzés előtt álló szabadalmai, védjegyei, szerzői jogai vagy más szellemi tulajdont érintő jogai vonatkozhatnak. Jelen dokumentum átadása semmilyen licencet nem biztosít a felhasználó számára e szabadalmakra, védjegyekre, szerzői jogokra, illetve más szellemi alkotásra, hacsak a Microsofttal kötött valamely írásbeli licencszerződés kifejezetten nem biztosít ilyen jogokat.

Hacsak ennek ellenkezőjére kifejezett utalás nem történik, az itt példaként említett vállalatnevek, szervezetek, termékek, tartománynevek, e-mail címek, emblémák, személyek, helyek és események kitaláltak, így bármely létező vállalattal, szervezettel, termékkel, tartománynévvel, e-mail címmel, emblémával, személlyel, hellyel vagy eseménnyel való egyezés kizárólag a véletlen műve.

© 2005 Microsoft Corporation. Minden jog fenntartva.

A Microsoft, az SQL Server, a Windows és a Windows Server a Microsoft Corporation bejegyzett védjegye vagy védjegye az Egyesült Államokban és/vagy más országokban.

Az itt említett tényleges vállalat- és terméknevek azok tulajdonosainak védjegyei lehetnek.
