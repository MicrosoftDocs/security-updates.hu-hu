---
TOCTitle: '3. lépés: A hálózati kapcsolat beállítása'
Title: '3. lépés: A hálózati kapcsolat beállítása'
ms:assetid: 'cd77566d-7780-4ce4-aa56-41183c65c4a7'
ms:contentKeyID: 18129876
ms:mtpsurl: 'https://technet.microsoft.com/hu-hu/library/Cc708559(v=WS.10)'
author: SharonSears
ms.author: SharonSears
---

3. lépés: A hálózati kapcsolat beállítása
=========================================

A Windows Server Update Services (WSUS) szolgáltatás telepítése után a WSUS-konzollal meg kell adni a szolgáltatás használatba vételéhez szükséges beállításokat. A szolgáltatás alapértelmezés szerint a Microsoft Update webhelyről tölti le a frissítéseket. Ha proxykiszolgáló is működik a hálózaton, a WSUS-konzol segítségével állíthatja be a szolgáltatást a proxykiszolgáló használatához. Amennyiben a WSUS alkalmazás és az internet között vállalati tűzfal helyezkedik el, szükség lehet a tűzfal beállításait módosítani annak érdekében, hogy a WSUS le tudja tölteni a frissítéseket.

> [!NOTE]  
> Habár a Microsoft Update webhelyről csak működő internetkapcsolattal lehet frissítéseket letölteni, a WSUS szolgáltatással olyan hálózatokra is importálhatók a szükséges frissítések, amelyek nem rendelkeznek internet-hozzáféréssel. További információt a „Deploying Microsoft Windows Server Update Services” (A Microsoft Windows Server Update Services szolgáltatás központi telepítése) című (angol nyelvű) szakmai dokumentáció tartalmaz. 

Az 3. lépésben a következő műveleteket kell végrehajtani:

-   A tűzfal beállításainak módosítása a frissítések letöltésének engedélyezéséhez
-   A WSUS-konzol megnyitása
-   A proxykiszolgáló beállításainak módosítása a frissítések letöltésének engedélyezéséhez

**A tűzfal beállításainak módosítása**
-   Amennyiben a WSUS alkalmazás és az internet között vállalati tűzfal helyezkedik el, szükség lehet a tűzfal beállításait módosítani annak érdekében, hogy a WSUS le tudja tölteni a frissítéseket. A frissítések Microsoft Update webhelyről történő letöltéséhez a WSUS-kiszolgáló a 80-as portot (HTTP) és a 443-as portot (HTTPS) használja. E két beállítás megváltoztatására nincs lehetőség.

-   Ha a vállalaton belül csak bizonyos címek használhatják ezen címeket és protokollokat, akkor az alábbi felsorolásban szereplő tartományokra korlátozhatja a hozzáférést, ezáltal a WSUS és az Automatikus frissítések szolgáltatás kapcsolatot létesíthet a Microsoft Update webhellyel.

    -   http://windowsupdate.microsoft.com
    -   http://\*.windowsupdate.microsoft.com
    -   https://\*.windowsupdate.microsoft.com
    -   http://\*.update.microsoft.com
    -   https://\*.update.microsoft.com
    -   http://\*.windowsupdate.com
    -   http://download.windowsupdate.com
    -   http://download.microsoft.com
    -   http://\*.download.windowsupdate.com
    -   http://wustat.windows.com
    -   http://ntservicepack.microsoft.com

> [!NOTE]  
> A tűzfal beállítását célzó fenti műveletek a WSUS szolgáltatás és az internet között elhelyezkedő vállalati tűzfalra vonatkoznak. A WSUS-kiszolgálón nincs szükség a Windows tűzfal beállításainak módosítására, hiszen saját hálózati adatforgalmát teljes egészében a WSUS szolgáltatás kezdeményezi. Habár a Microsoft Update webhely és a WSUS szolgáltatás közötti kapcsolathoz a 80-as és a 443-as portnak nyitva kell lennie, egyéni port megadásával több WSUS-kiszolgáló is használhatja ugyanazt a portot. A WSUS-kiszolgálók egyéni porttal történő szinkronizálásáról a „Deploying Microsoft Windows Server Update Services” című (angol nyelvű) szakmai dokumentációban olvashat. 

**A WSUS-konzol megnyitása**
-   Mutasson a WSUS-kiszolgáló **Start** menüjének **Minden program**, majd **Felügyeleti eszközök** pontjára, végül kattintson a **Microsoft Windows Server Update Services** parancsra.

> [!NOTE]  
> A WSUS-konzolt csak a WSUS-kiszolgáló WSUS rendszergazdák csoportjának és helyi Rendszergazdák biztonsági csoportjának tagjai használhatják. Ha a Windows Server 2003 rendszer Internet Explorer programjának Helyi intranet zónájában szereplő webhelyek listáján nincs megadva a **http://&lt;***WSUS-webhely neve***&gt;** elem, akkor a rendszer a WSUS-konzol minden egyes megnyitásakor azonosító adatok megadását kérheti. Amennyiben a WSUS telepítését követően módosítja a porthozzárendeléseket az IIS szolgáltatásban, frissítse saját kezűleg a **Start** menüben található parancsikont. Az Internet Explorer program címsorába írt **http://***WSUS-kiszolgáló neve***/WSUSAdmin** paranccsal a hálózat bármely kiszolgálóján és számítógépén megnyitható a WSUS-konzol. 

**Proxykiszolgáló meghatározása**
1.  A WSUS-konzol eszköztárán kattintson a **Beállítások** gombra, majd kattintson a **Szinkronizálási beállítások** hivatkozásra.

2.  Jelölje be a **Proxykiszolgáló** mező **Proxykiszolgáló használata szinkronizáláskor** jelölőnégyzetét, és írja be a proxykiszolgáló nevét, illetve portszámát (alapértelmezés szerint 80) a megfelelő mezőkbe.

3.  Ha egyéni hitelesítő adatokkal szeretne kapcsolatot létesíteni a proxykiszolgálóval, jelölje be a **Csatlakozás a proxykiszolgálóhoz felhasználói hitelesítő adatokkal** jelölőnégyzetet, majd írja be a felhasználónevet, a tartományt és a felhasználói jelszót a megfelelő mezőbe. Ha alapfokú hitelesítést szeretne engedélyezni a proxykiszolgálóval kapcsolatot létesítő felhasználóhoz, jelölje be az **Alapfokú hitelesítés engedélyezése (jelszó küldése nem titkosított szövegben)** jelölőnégyzetet.

4.  Kattintson a **Feladatok** csoport **Beállítások mentése** gombjára, majd a megerősítést kérő párbeszédpanel **OK** gombjára.
