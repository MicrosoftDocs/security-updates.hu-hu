---
TOCTitle: 'MS10-025'
Title: 'A Microsoft számú biztonsági közleménye MS10-025 - Kritikus'
ms:assetid: 'ms10-025'
ms:contentKeyID: 61228588
ms:mtpsurl: 'https://technet.microsoft.com/hu-HU/library/ms10-025(v=Security.10)'
---

Security Bulletin

A Microsoft számú biztonsági közleménye MS10-025 - Kritikus
===========================================================

A Microsoft Windows Media Services biztonsági rése távolról történő kódfuttatást tesz lehetővé (980858)
-------------------------------------------------------------------------------------------------------

Közzétéve: 2010. április 13. | Frissítve: 2010. április 27.

**Verzió:** 3.0

### Általános tudnivalók

#### Összefoglalás

A biztonsági frissítés a Microsoft Windows 2000 Server rendszeren futó Windows Media Services alkalmazás közvetlenül jelentett biztonsági rését hárítja el. A biztonsági rés távoli kódfuttatást okozhat, ha a támadó speciálisan létrehozott forgalmiadat-csomagot küld a Windows Media Services alkalmazást futtató Microsoft Windows 2000 Server rendszerre. A tűzfalakra vonatkozó gyakorlati tanácsok, valamint a szabványos alapértelmezett tűzfal-konfigurációk segítséget nyújtanak a hálózatot érő, a szervezet határain kívülről eredő támadások kivédésében. Gyakorlati tanácsként azt javasoljuk, hogy az internetkapcsolattal rendelkező számítógépeken a lehető legkevesebb port legyen megnyitva. A Microsoft Windows 2000 Server rendszeren futó Windows Media Services opcionális összetevőnek számít, és alapértelmezésben nincs telepítve.

A biztonsági frissítés a Windows Media Services szolgáltatást futtató Microsoft Windows 2000 Server rendszerek összes támogatott kiadására nézve Kritikus besorolású. További tudnivalókat a közlemény későbbi részében az **Érintett és nem érintett szoftverek** cím alatt talál.

A biztonsági frissítést 2010. április 27-én adták ki. Az újra kiadott biztonsági frissítés a biztonsági rés hibájának megszüntetése érdekében módosítja a forgalmi adatok hálózati csomagjainak kezelését a Windows Media Unicast Service (nsum.exe) szolgáltatásban. A biztonsági réssel kapcsolatban bővebben az adott problémával foglakozó gyakran feltett kérdéseket ismertető szakaszban, **A biztonsági réssel kapcsolatos tudnivalók** című részben olvashat.

**Javaslat.** A felhasználók nagy részénél be van kapcsolva az automatikus frissítés; ilyenkor nincs más teendő, mert a rendszer automatikusan letölti és telepíti a biztonsági frissítést. Ha nem használ automatikus frissítést, keresse meg a vonatkozó frissítést és telepítse manuálisan. Az automatikus frissítés további beállításairól lásd a [Microsoft Tudásbázis 294871. cikkét](http://support.microsoft.com/kb/294871).

Ha a rendszergazda, vállalati telepítő vagy végfelhasználó manuálisan szeretné telepíteni a biztonsági frissítést, a Microsoft az azonnali telepítést javasolja frissítéskezelő szoftver vagy a [Microsoft Update](http://go.microsoft.com/fwlink/?linkid=40747) szolgáltatás igénybevételével.

Lásd még a közlemény **Észlelési és telepítési eszközök, útmutatás** fejezetét.

**Ismert problémák** Nincsenek

#### Érintett és nem érintett szoftverek

Az itt felsorolt szoftvereket a verziók és változatok érintettségének felderítése érdekében teszteltük. A többi verzió, illetve kiadás támogatási életciklusa végére ért vagy nem érintett. Az egyes szoftverek és azok verzióinak támogatási életciklusáról a [Microsoft termékek terméktámogatási életciklusát ismertető webhelyen](http://go.microsoft.com/fwlink/?linkid=21742) talál felvilágosítást.

**Érintett szoftverek**

| Operációs rendszer                                                                                                                            | Maximális biztonsági hatás | Összesített súlyossági besorolás | A frissítés által felváltott közlemények |
|-----------------------------------------------------------------------------------------------------------------------------------------------|----------------------------|----------------------------------|------------------------------------------|
| [Microsoft Windows 2000 Server Service Pack 4](http://www.microsoft.com/downloads/details.aspx?familyid=73b3d681-26bb-49c1-849e-1f72484cb978) | Távoli kódfuttatás         | Kritikus                         | Nincsenek                                |

**Nem veszélyeztetett szoftverek**

| Operációs rendszer                                                                                                 |
|--------------------------------------------------------------------------------------------------------------------|
| Microsoft Windows 2000 Professional Service Pack 4                                                                 |
| Windows XP Service Pack 2 és Windows XP Service Pack 3                                                             |
| Windows XP Professional x64 Edition Service Pack 2                                                                 |
| Windows Server 2003 Service Pack 2                                                                                 |
| Windows Server 2003 x64 Edition Service Pack 2                                                                     |
| Windows Server 2003 SP2 for Itanium-based Systems                                                                  |
| Windows Vista, Windows Vista Service Pack 1 és Windows Vista Service Pack 2                                        |
| Windows Vista x64 Edition, Windows Vista x64 Edition Service Pack 1 és Windows Vista x64 Edition Service Pack 2    |
| Windows Server 2008 32 bites rendszerekhez és Windows Server 2008 32 bites rendszerekhez, Service Pack 2           |
| Windows Server 2008 x64 alapú rendszerekhez és Windows Server 2008 x64 alapú rendszerekhez, Service Pack 2         |
| Windows Server 2008 Itanium alapú rendszerekhez és Windows Server 2008 Itanium alapú rendszerekhez, Service Pack 2 |
| Windows 7 32 bites rendszerekhez                                                                                   |
| Windows 7 x64 alapú rendszerekhez                                                                                  |
| Windows Server 2008 R2 x64 alapú rendszerekhez                                                                     |
| Windows Server 2008 R2 Itanium alapú rendszerekhez                                                                 |

Gyakran ismételt kérdések a biztonsági frissítéssel kapcsolatban
----------------------------------------------------------------

<span></span>
**Miért módosult a biztonsági közlemény 2010. április 27-én?**  
A Microsoft újra kiadott biztonsági frissítést kínál fel a Windows Media Services szolgáltatás Microsoft Windows 2000 Server Service Pack 4 rendszeren futó verzióihoz. Az eredeti biztonsági frissítés nem védte a felhasználók rendszerét a jelen közleményben leírt biztonsági réstől. A Microsoft az újra kiadott biztonsági frissítés azonnali telepítését javasolja az érintett szoftver felhasználói számára.

**El kell távolítani az eredeti biztonsági frissítést az újra kiadott biztonsági frissítés telepítése előtt?**  
Nem, nem kell eltávolítani az eredeti biztonsági frissítést az újra kiadott biztonsági frissítés telepítése előtt.

**Miért módosult a biztonsági közlemény 2010. április 21-én?**  
A Microsoft közli, hogy a Microsoft Windows 2000 Server (KB980858) eredeti biztonsági frissítése minőségi problémák miatt már nem elérhető. Az eredeti biztonsági frissítés nem védte a felhasználók rendszerét a jelen közleményben leírt biztonsági réstől. A Microsoft javasolja a jelen közleményben tárgyalt megoldások valamelyikének alkalmazását az érintett rendszerek védelme érdekében, addig is, amíg ki nem adják az új biztonsági frissítést.

**Hol találhatók a fájlinformációs adatok?**  
A fájlinformációs adatokat lásd a **Biztonsági frissítés telepítése** rész hivatkozási táblázataiban.

**Az általam használt rendszeren nem fut a Windows Media Services. Felajánlják nekem a frissítést?**  
Nem: azokhoz a Microsoft Windows 2000 Server rendszerekhez, ahol nem fut a Windows Media Services, nem ajánlják fel a biztonsági frissítést. Ha fut a rendszeren a Windows Media Services alkalmazás, felajánlják hozzá a biztonsági frissítést.

**A biztonsági közleményben tárgyalt szoftvernél korábbi kiadással rendelkezem. Mi a teendő?**  
Teszteléssel állapították meg a közleményben tárgyalt szoftverkiadások érintettségét. A többi kiadás támogatási életciklusa végére ért. Ha többet szeretne tudni a Windows termékek életciklusáról, keresse fel a [Microsoft támogatási életciklusokkal](http://go.microsoft.com/fwlink/?linkid=21742)foglalkozó webhelyét.

A szoftver korábbi kiadásai felhasználóinak számára azt javasoljuk, hogy a potenciális biztonsági veszélyek elkerülése érdekében sürgősen térjenek át valamelyik támogatott kiadású szoftverre. A szoftverkiadás támogatási életciklusáról lásd a [Termék kiválasztása életciklusadatok megtekintéséhez](http://go.microsoft.com/fwlink/?linkid=169555) c. részt. A szoftverkiadásokhoz tartozó javítócsomagok részleteit lásd az [Életcikluson át támogatott szervizcsomagok](http://go.microsoft.com/fwlink/?linkid=89213) c. részben.

Azok az ügyfelek, akik további támogatást igényelnek ezekhez a korábbi verziókhoz, a támogatási lehetőségekről érdeklődjenek a Microsoft ügyfélkapcsolati képviselőjénél, a műszaki kapcsolattartótól vagy a Microsoft megfelelő partnerképviseletétől. Alliance, Premier vagy Authorized szerződéssel rendelkező felhasználóink forduljanak a Microsoft helyi értékesítési irodájához. Az elérhetőségeket keresse a [Microsoft Worldwide Information webhelyen](http://go.microsoft.com/fwlink/?linkid=33329): válasszon egy országot a legördülő listából, majd az **Indítás** gombra kattintva jelenítse meg a telefonszámokat. Telefonáláskor keresse a helyi értékesítési menedzsert. További információ: [Microsoft termékek terméktámogatási időszakával kapcsolatos, gyakran ismételt kérdések](http://go.microsoft.com/fwlink/?linkid=169557).

### A biztonsági réssel kapcsolatos tudnivalók

A súlyosság maximális foka és a biztonsági rés azonosítói
---------------------------------------------------------

<span></span>
A következő súlyossági besorolások a biztonsági rés maximálisan feltételezett hatását veszik számba. Ha további tájékoztatást szeretne kapni a biztonsági rés kihasználásának a biztonsági közlemény kiadásától számított 30 napon belüli valószínűségére vonatkozóan (melynek megállapításánál figyelembe veszik a biztonsági rés súlyossági besorolását és a biztonsági rendszeren kiváltott hatását), olvassa el az [áprilisi összefoglaló közlemény](http://technet.microsoft.com/security/bulletin/ms10-apr) Kihasználhatósági információk című részét. Bővebb információkért lásd: [Microsoft Kihasználhatósági információk](http://technet.microsoft.com/en-us/security/cc998259.aspx).

<p> </p>
<table style="border:1px solid black;">
<caption>Biztonsági rés súlyossági besorolása és a maximális biztonsági hatás szoftverenkénti felbontásban</caption>
<thead>
<tr class="header">
<th>Érintett szoftverek</th>
<th>A Media Services kötegalapú puffertúlcsordulás biztonsági rése - CVE-2010-0478</th>
<th>Összesített súlyossági besorolás</th>
</tr>
</thead>
<tbody>
<tr class="odd">
<td style="border:1px solid black;">Microsoft Windows 2000 Server Service Pack 4</td>
<td style="border:1px solid black;"><strong>Kritikus</strong> <br />
Távoli kódfuttatás</td>
<td style="border:1px solid black;"><strong>Kritikus</strong></td>
</tr>
</tbody>
</table>
  
A Media Services kötegalapú puffertúlcsordulás biztonsági rése - CVE-2010-0478  
------------------------------------------------------------------------------
  
<span></span>
Az opcionális Windows Media Services összetevőt futtató Microsoft Windows 2000 Server Service Pack 4 rendszer távoli kódfuttatást okozó biztonsági résének forrása a speciálisan létrehozott forgalmiadat-csomagok kezelési módja a Windows Media Unicast Service szolgáltatásban. Microsoft Windows 2000 Server Service Pack 4 rendszerben a Windows Media Services opcionális összetevőnek számít, és alapértelmezésben nincs telepítve. A biztonsági rés csak azokat a Microsoft Windows 2000 Server rendszereket érinti, amelyeken engedélyezték a Windows Media Services alkalmazás működését.
  
A biztonsági rés standard bejegyzésének megtekintéséhez a normál biztonsági rés besorolási listáján lásd: [CVE-2010-0478](http://www.cve.mitre.org/cgi-bin/cvename.cgi?name=cve-2010-0478).
  
#### A Media Services kötegalapú puffertúlcsordulás biztonsági résének (CVE-2010-0478) hibáit enyhítő tényezők
  
Az enyhítő tényezők közé sorolható egy beállítás, konfiguráció vagy általánosan bevált gyakorlat, amely alapértelmezett állapotában csökkentheti a biztonsági rés kihasználásának valószínűségét. A következő enyhítő tényezők hasznosnak bizonyulhatnak:
  
-   A Windows XP, Windows Server 2003, Windows Vista, Windows Server 2008, Windows 7 és Windows Server 2008 R2 támogatott kiadásait nem érinti a közleményben ismertetett biztonsági rés.  
-   A Windows Media Services alapértelmezésben nincs aktiválva a Microsoft Windows 2000 Server rendszerben. A Microsoft Windows 2000 Server akkor válik érintetté, ha a kiszolgálót adatfolyam-kiszolgálónak állítják be, azaz hozzáadják a rendszerhez Windows Media Services összetevőt a Windows-összetevő varázslóban.
  
#### A Media Services kötegalapú puffertúlcsordulás biztonsági résének (CVE-2010-0478) lehetséges megoldásai
  
A lehetséges megoldás olyan beállítást vagy konfigurációs módosítást takar, amely magát a biztonsági rést nem szünteti meg, azonban a frissítés telepítése előtt segít az ismert támadási lehetőségek kivédésében. A Microsoft alaposan megvizsgálta a következő lehetséges megoldásokat, és tájékoztatja a felhasználókat, amennyiben a megoldás csökkenti a működőképességet:
  
-   **Állítsa le és tiltsa le a Windows Media Unicast Service működését**
  
    Rendszergazda szerepkörben tiltsa le a Windows Media Unicast Service működését a következő parancssor futtatásával a parancssorban:  
    `sc stop nsunicast & sc config nsunicast start= disabled`
  
    **A megoldás hatása.** A Windows Media Unicast Service szolgáltatásról nem lehet többé kapcsolódni az adatfolyam-kiszolgálóra.
  
    **A megoldás visszavonása.**
  
    Rendszergazda szerepkörben engedélyezze a Windows Media Unicast Service működését a következő parancssor futtatásával a parancssorban:  
    `sc config nsunicast start= auto & sc start nsunicast`
  
-   **Távolítsa el a Windows Media Services összetevőt a Windows-összetevő varázsló segítségével**
  
    1.  Jelentkezzen be a számítógépre rendszergazdaként vagy a Rendszergazdák csoport tagjaként.  
    2.  Kattintson a **Start** menü **Beállítások** pontjára, majd a **Vezérlőpult** elemre.  
    3.  A Vezérlőpulton kattintson duplán a **Programok telepítése/törlése** elemre.  
    4.  Kattintson a **Windows-összetevők hozzáadása vagy eltávolítása** gombra. Elindul a Windows-összetevők varázsló, és megjelenik a Windows-összetevők képernyő.  
    5.  Törölje a **Windows Media Services** négyzet jelölését. Kattintson a **Tovább** gombra, és kövesse a Windows-összetevők varázsló utasításait.
  
    **A megoldás hatása. **A kiszolgáló ezután már nem Windows Media Services alapú adatfolyam-kiszolgálóként jelenik meg.
  
    **A megoldás visszavonása. **Telepítse a Windows Media Services szolgáltatást a Windows-összetevők varázsló segítségével.
  
#### Gyakran feltett kérdések a Media Services kötegalapú puffertúlcsordulás biztonsági résével (CVE-2010-0478) kapcsolatban
  
**Mire terjed ki a biztonsági rés hatása?**    
A biztonsági rés távolról történő kódfuttatást tehet lehetővé. Ha egy támadó kihasználja a biztonsági rést, teljes mértékben átveheti a rendszer irányítását. Ezt követően a támadó programokat telepíthet, illetve adatokat tekinthet meg, módosíthat és törölhet, de korlátozás nélküli jogosultságokkal rendelkező új fiókokat is létrehozhat.
  
**Mi okozza a biztonsági rést?**    
A biztonsági rés oka a forgalmi adatok hálózati csomagjainak kezelési módja a Microsoft Windows 2000 Server Service Pack 4 rendszeren futó Windows Media Services alkalmazásban.
  
**Mi a Windows Media Services szolgáltatás?**    
A Microsoft Windows Media Services élő vagy igény szerinti audio- és videotartalom interneten vagy intraneten történő küldésére szolgáló ipari platform. A Windows Media Services segítségével beállíthatja és kezelheti az ügyfelek felé tartalmat közvetítő egy vagy több Windows Media kiszolgálóját.
  
Az ügyfelek típusai:
  
-   A tartalmat lejátszóval (pl. Windows Media Player) lejátszó számítógépek illetve eszközök.  
-   A Windows Media Services szolgáltatást futtató, a tartalomhoz proxy működést, gyorsítótárazást vagy továbbadást biztosító számítógépek.  
-   A Windows Media Software Development Kit (SDK) alapján fejlesztett egyedi alkalmazások.
  
**A Windows Media Services melyik összetevőjét érinti a probléma?**    
Az érintett kód a Windows Media Unicast Service (nsum.exe) szolgáltatásban található.
  
**Mi a Windows Media Unicast Service szolgáltatás?**    
A Windows Media Unicast Service a Windows Media Services szolgáltatáscsalád egyik tagja: a szolgáltatások célja segítségnyújtás a digitális tartalomszolgáltatók számára, az ügyfeleknek történő adatfolyam-szolgáltatásban. Négy szolgáltatás tartozik ide:
  
-   A Windows Media Unicast Service, amely egy adott végfelhasználónak történő adatfolyamküldésre szolgál.  
-   A Windows Media Station Service, amely több végfelhasználónak képes egyszerre elküldeni egy adatfolyamot.  
-   A Windows Media Program Service, amely egy adatfolyam-csoport lejátszásainak számát szabályozza.  
-   A Windows Media Monitor Service, melynek segítségével a digitális tartalomszolgáltató felügyeli a közzétételi pontokhoz kapcsolódó végfelhasználókat.
  
A biztonsági rés csak a Windows Media Unicast Service szolgáltatást érinti. A másik három szolgáltatásban nem használható ki ez a biztonsági rés.
  
**Mire használhatja a biztonsági rést a támadó?**    
Ha egy támadó kihasználja a biztonsági rést, teljes mértékben átveheti a rendszer irányítását. Ezt követően a támadó programokat telepíthet, illetve adatokat tekinthet meg, módosíthat és törölhet, de korlátozás nélküli jogosultságokkal rendelkező új fiókokat is létrehozhat.
  
**Hogyan használhatja ki a támadó a biztonsági rést?**    
A biztonsági rést kihasználó támadó speciálisan létrehozott forgalmiadat-csomagot küld a Windows Media Services alkalmazást Microsoft Windows 2000 Server Service Pack 4 rendszerben futtató számítógépre. A tűzfalakra vonatkozó gyakorlati tanácsok, valamint a szabványos alapértelmezett tűzfal-konfigurációk segítséget nyújtanak a hálózatot érő, a szervezet határain kívülről eredő támadások kivédésében. Gyakorlati tanácsként azt javasoljuk, hogy az internetkapcsolattal rendelkező számítógépeken a lehető legkevesebb port legyen megnyitva.
  
Microsoft Windows 2000 Server Service Pack 4 rendszerben a Windows Media Services opcionális összetevőnek számít, és alapértelmezésben nincs telepítve.
  
**Mely rendszerekre jelenti a legnagyobb veszélyt a biztonsági rés?**    
A Windows Media Services szolgáltatást futtató Microsoft Windows 2000 Server Service Pack 4 rendszereket érinti a biztonsági rés.
  
**Mi a frissítés feladata?**    
A frissítés a biztonsági rés hibájának megszüntetése érdekében módosítja a forgalmi adatok hálózati csomagjainak kezelését a Windows Media Unicast Service szolgáltatásban.
  
**Ismert volt-e a nyilvánosság előtt ez a biztonsági rés a biztonsági közlemény kiadásának idején?**    
Nem. A biztonsági rést előbb nem publikus úton hozták a Microsoft tudomására, később azonban a résről a vállalat tájékoztatást adott ki.
  
**A közlemény kibocsátásáig kapott-e a Microsoft a biztonsági rés kihasználásáról tájékoztató értesítést?**    
Nem. E közlemény eredeti verziójának kiadásáig a Microsoft nem kapott olyan információt, amely arra utalt volna, hogy ezt a biztonsági rést nyilvános támadásra használták, és nem találkozott olyan nyilvánosságra hozott leírásokkal, amelyek tartalmazták volna egy sikeres támadás forgatókönyvét.
  
### Frissítési információ
  
Észlelési és telepítési eszközök, útmutatás  
-------------------------------------------
  
<span></span>
A szoftveres és biztonsági frissítések kezeléséhez azokat a szervezet asztali és hordozható rendszereire, valamint kiszolgálóira is telepíteni kell. További tájékoztatásért látogasson el a [TechNet Update Management Center](http://go.microsoft.com/fwlink/?linkid=69903) weboldalára. A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.
  
A biztonsági frissítések a [Microsoft Update](http://go.microsoft.com/fwlink/?linkid=40747) és a [Windows Update](http://go.microsoft.com/fwlink/?linkid=21130) weboldalról tölthetők le. A biztonsági frissítések a [Microsoft letöltőközpontjából](http://go.microsoft.com/fwlink/?linkid=21129) is elérhetőek. Legegyszerűbben a „security update” kifejezésre irányuló kulcsszavas kereséssel találhatja meg ezeket.
  
A biztonsági frissítések a [Microsoft Update katalógusából](http://go.microsoft.com/fwlink/?linkid=96155) is letölthetőek. A Microsoft Update katalógus a Windows Update és Microsoft Update szolgáltatáson keresztül elérhető tartalom kereshető adatbázisa; ide tartoznak a biztonsági frissítések, illesztőprogramok és szervizcsomagok. A biztonsági közlemény azonosítójára (pl. „MS07-036”) történő kereséssel hozzáadhatja az összes vonatkozó frissítést a kosárhoz (beleértve a frissítés különböző nyelvi változatait), és letöltheti azokat a megadott mappába. A Microsoft Update katalógus részletes leírását lásd a vonatkozó [GYIK](http://go.microsoft.com/fwlink/?linkid=97900)részben.
  
**Megjegyzés** 2009. augusztus 1-től a Microsoft megszünteti az Office Update és az Office Update Inventory Tool támogatását. A Microsoft Office termékeihez készült legújabb frissítéseket a [Microsoft Update](http://go.microsoft.com/fwlink/?linkid=40747) segítségével érheti el. A további tudnivalókat lásd [Az Office Update bemutatása: Gyakran ismételt kérdések című témakört.](http://office.microsoft.com/en-us/downloads/fx010402221033.aspx)
  
**Útmutató az észleléshez és a telepítéshez**
  
A biztonsági frissítésekkel kapcsolatban a Microsoft észlelési és telepítési segítséget nyújt. Ez az útmutató olyan javaslatokat és tudnivalókat tartalmaz, amelyeket segítséget nyújthatnak az informatikusoknak a biztonsági frissítések észlelési és telepítési eszközeinek használatához. További tudnivalókat a [Microsoft Tudásbázis 961747. számú cikkében](http://support.microsoft.com/kb/961747) talál.
  
**Microsoft Baseline Security Analyzer**
  
A Microsoft Baseline Security Analyzer (MBSA) segítségével a rendszergazda mind a helyi, mind a távoli számítógépeken ellenőrizheti, hogy mely biztonsági frissítések hiányoznak, illetve hogy mely biztonsági beállítások vannak helytelenül megadva. Ha többet szeretne tudni az MBSA -eszközről, látogasson el a [Microsoft Baseline Security Analyzer webhelyre](http://www.microsoft.com/technet/security/tools/mbsahome.mspx).
  
A következő táblázat a biztonsági frissítés MBSA észlelési jellemzőit foglalja össze.
  
| Szoftver                                     | MBSA 2.1.1 |  
|----------------------------------------------|------------|  
| Microsoft Windows 2000 Server Service Pack 4 | Igen       |
  
Az MBSA legújabb verziójának kiadása: [Microsoft Baseline Security Analyzer 2.1.1](http://www.microsoft.com/downloads/details.aspx?familyid=b1e76bbe-71df-41e8-8b52-c871d012ba78&displaylang=en). A további információkat lásd: [Microsoft Baseline Security Analyzer 2.1](http://technet.microsoft.com/en-us/security/cc184923.aspx).
  
**Windows Server Update Services**
  
A Windows Server Update Services (WSUS) szolgáltatással a rendszergazdák központilag telepíthetik a legújabb fontos és biztonsági frissítéseket Microsoft Windows 2000 és újabb operációs rendszerekhez, az Office XP és újabb kiadásaihoz, az Exchange Server 2003 és az SQL Server 2000 programokhoz. A biztonsági frissítésnek Windows Server Update Services szolgáltatással történő központi telepítéséről a [Windows Server Update Services webhelyen](http://go.microsoft.com/fwlink/?linkid=50120) tudhat meg többet.
  
**Systems Management Server**
  
A következő táblázat a biztonsági frissítés SMS-észlelési és telepítési jellemzőit foglalja össze.
  
| Szoftver                                     | SMS 2.0 | SMS 2003 SUIT alkalmazással | SMS 2003 ITMU alkalmazással | Configuration Manager 2007 |  
|----------------------------------------------|---------|-----------------------------|-----------------------------|----------------------------|  
| Microsoft Windows 2000 Server Service Pack 4 | Nem     | Nem                         | Igen                        | Igen                       |
  
SMS 2.0 és SMS 2003 esetén az SMS a Security Update Inventory Tool (SUIT) program segítségével fel tudja ismerni a biztonsági frissítéseket. Lásd még: [Letöltések a Systems Management Server 2.0 verzióhoz](http://technet.microsoft.com/en-us/sms/bb676799.aspx).
  
Az SMS 2003 esetében az SMS 2003 Inventory Tool (ITMU) eszköz az SMS-funkció által alkalmazható a [Microsoft Update](http://update.microsoft.com/microsoftupdate) által felajánlott és a [Windows Server Update Services](http://go.microsoft.com/fwlink/?linkid=50120) által támogatott biztonsági frissítések észlelésére. Az SMS 2003 ITMU részleteit lásd az [SMS 2003 Inventory Tool for Microsoft Updates](http://technet.microsoft.com/en-us/sms/bb676783.aspx) webhelyén. A keresőeszközökről bővebb tájékoztatást olvashat az [SMS 2003 szoftverfrissítés-kereső eszközök](http://technet.microsoft.com/en-us/sms/bb676786.aspx) című leírásban. Lásd még: [Letöltések a Systems Management Server 2003 verzióhoz](http://technet.microsoft.com/en-us/sms/bb676766.aspx).
  
A System Center Configuration Manager 2007 a WSUS 3.0 verzióját alkalmazza a frissítések észleléséhez. A Configuration Manager 2007 szoftverfrissítés-kezelésével kapcsolatos bővebb információt lásd: [System Center Configuration Manager 2007](http://technet.microsoft.com/en-us/library/bb735860.aspx).
  
Az SMS-eszközről az [SMS webhelyén](http://go.microsoft.com/fwlink/?linkid=21158) talál tájékoztatást.
  
Részletes információt a [Microsoft Tudásbázis 910723 számú cikkében](http://support.microsoft.com/kb/910723) talál: a havi „Útmutató az észleléshez és a telepítéshez” cikkek áttekintő listája.
  
**Az Update Compatibility Evaluator (a frissítéskompatibilitás kiértékelője) és az Application Compatibility Toolkit (alkalmazáskompatibilitási eszközkészlet)**
  
Az alkalmazások működése érdekében a frissítések gyakran írnak ugyanazokba a fájlokba, illetve regisztrációs bejegyzésekbe. Ez inkompatibilitást okozhat, és növelheti a biztonsági frissítések központi telepítésére használt időt. A Windows frissítések és az alkalmazásoknak való megfelelőség tesztelése és ellenőrzése egyszerűsíthető az [Update Compatibility Evaluator](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) eszközeivel, ami része az [Application Compatibility Toolkit](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=hu) alkalmazáskompatibilitási eszközkészletnek.
  
Az Application Compatibility Toolkit (ACT) tartalmazza a Microsoft Windows Vista, a Windows Update, a Microsoft Security Update vagy a Windows Internet Explorer új verziójának központi telepítése előtt az alkalmazáskompatibilitási problémák kiértékeléséhez és enyhítéséhez szükséges eszközöket és dokumentációt.
  
Biztonsági frissítés telepítése  
-------------------------------
  
<span></span>
**Érintett szoftverek**
  
Az érintett szoftverre vonatkozó biztonsági frissítésről a megfelelő hivatkozásra kattintva tudhat meg többet:
  
#### Windows 2000 Server
  
**Hivatkozási táblázat**
  
Az alábbi táblázat a szoftverre vonatkozó, biztonsági frissítésekkel kapcsolatos információkat tartalmazza. További tudnivalókat olvashat a fejezet **Tudnivalók a telepítésről** című részében.

<p> </p>
<table style="border:1px solid black;">
<tbody>
<tr class="odd">
<td style="border:1px solid black;"><strong>Közzététel jövőbeni szervizcsomagokban</strong></td>
<td style="border:1px solid black;">A problémát érintő frissítés valószínűleg része lesz a jövőbeni összegző frissítőcsomagoknak</td>
</tr>
<tr class="even">
<td style="border:1px solid black;"><strong>Telepítés</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Telepítés felhasználói beavatkozás nélkül</td>
<td style="border:1px solid black;">WindowsMedia41-KB980858-v2-x86-ENU /quiet</td>
</tr>
<tr class="even">
<td style="border:1px solid black;">Telepítés újraindítás nélkül</td>
<td style="border:1px solid black;">WindowsMedia41-KB980858-v2-x86-ENU /norestart</td>
</tr>
<tr class="odd">
<td style="border:1px solid black;">Frissítési naplófájl</td>
<td style="border:1px solid black;">KB980858.log</td>
</tr>
<tr class="even">
<td style="border:1px solid black;">További információk</td>
<td style="border:1px solid black;">Lásd az <strong>Észlelési és telepítési eszközök, útmutatás</strong> című alfejezetet</td>
</tr>
<tr class="odd">
<td style="border:1px solid black;"><strong>Újraindítás szükségessége</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Újraindítás szükséges?</td>
<td style="border:1px solid black;">Egyes esetekben a frissítés nem teszi szükségessé a számítógép újraindítását. Ha azonban a szükséges fájlokat más program használja, a frissítést követően újra kell indítani a számítógépet. Ebben az esetben a rendszer üzenetben figyelmezteti a felhasználót ennek szükségességére.<br />
<br />
Ha csökkenteni akarja a számítógép újraindítása szükségességének valószínűségét, a biztonsági frissítés telepítése előtt állítsa le az érintett fájlokat esetlegesen használó valamennyi érintett szolgáltatást és alkalmazást. További információkat arra vonatkozóan, hogy miért ajánlhatja fel a számítógép az újraindítást, a <a href="http://support.microsoft.com/kb/887012">Microsoft Tudásbázis 887012 számú cikkében talál</a>.</td>
</tr>
<tr class="odd">
<td style="border:1px solid black;">HotPatching</td>
<td style="border:1px solid black;">Nem érintett</td>
</tr>
<tr class="even">
<td style="border:1px solid black;"><strong>Információ az eltávolításhoz</strong></td>
<td style="border:1px solid black;">Használja a Vezérlőpult <strong>Programok telepítése és törlése</strong> lehetőségét vagy a Spuninst.exe segédprogramot, amely a %Windir%\$NTUninstallKB980858$\Spuninst mappában található.</td>
</tr>
<tr class="odd">
<td style="border:1px solid black;"><strong>Fájlinformációk</strong></td>
<td style="border:1px solid black;">Lásd a <a href="http://support.microsoft.com/kb/980858">Microsoft Tudásbázis 980858. számú cikkét</a></td>
</tr>
<tr class="even">
<td style="border:1px solid black;"><strong>Rendszerleíró kulcsok ellenőrzése</strong></td>
<td style="border:1px solid black;">A következő három kulcs jön létre:<br />
HKEY_LOCAL_MACHINE\Software\Microsoft\Windows NT\CurrentVersion\HotFix\KB980858_WM41\Installed<br />
(REG_DWORD) = 1<br />
<br />
HKEY_LOCAL_MACHINE\SOFTWARE\Microsoft\Updates\Windows Media services 4.1\SP0\KB980858_WM41\Filelist<br />
<br />
HKEY_LOCAL_MACHINE\SOFTWARE\Microsoft\Updates\Windows Media services 4.1\KB980858_WM41<br />
<br />
<strong>Megjegyzés</strong> A beállításkulcsok azonosak az eredeti biztonsági frissítésben létrehozottakkal. A következő módon ellenőrizheti az újra kiadott biztonsági frissítés által telepített fájlokat:<br />
<br />
Az <strong>nsum.exe</strong> fájl verziószáma = 4.1.0.3939</td>
</tr>
</tbody>
</table>
<p> </p>

#### Tudnivalók a központi telepítésről

**A frissítés telepítése**

A biztonsági frissítés telepítésekor a telepítő ellenőrzi, hogy a számítógépen frissítendő fájlokat egy korábbi Windows-gyorsjavítás nem frissítette-e.

Ha a fájlok valamelyikét korábban már frissítette egy gyorsjavítással, a telepítő az RTMQFE, SP1QFE vagy SP2QFE fájlokat másolja a rendszerre, Ellenkező esetben a telepítő az RTMGDR, SP1GDR vagy SP2GDR fájlokat másolja a számítógépre. A biztonsági frissítések esetleg nem tartalmazzák a fájlok összes változatát. Erről a jelenségről további információt talál a [Microsoft Tudásbázis 824994](http://support.microsoft.com/kb/824994) számú cikkében.

A telepítőről további ismertetést a [Microsoft TechNet webhelyén](http://go.microsoft.com/fwlink/?linkid=38951) talál.

A közleményben alkalmazott szakkifejezésekkel (pl. *gyorsjavítás*) kapcsolatban tekintse meg a [Microsoft Tudásbázis 824684](http://support.microsoft.com/kb/824684) számú cikkét.

A biztonsági frissítés telepítője az alábbi kapcsolók használatát támogatja:

<table class="dataTable">
<caption>
A biztonsági frissítés támogatott telepítési kapcsolói
</caption>
<tr class="thead">
<th>
Kapcsoló
</th>
<th>
Leírás
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
A parancssori kapcsolók megjelenítése.
</td>
</tr>
<tr>
<th colspan="2">
Telepítési üzemmódok
</th>
</tr>
<tr class="alternateRow">
<td style="border:1px solid black;">
**/passive**
</td>
<td style="border:1px solid black;">
Felügyelet nélküli telepítési mód. Nincs szükség felhasználói beavatkozásra, de a telepítési folyamat állapota kijelzésre kerül. Ha a telepítés végén újraindításra van szükség, úgy jelenik meg a párbeszédpanel, hogy figyelmezteti a felhasználót, hogy az újraindítás 30 másodperc múlva bekövetkezik.
</td>
</tr>
<tr>
<td style="border:1px solid black;">
**/quiet**
</td>
<td style="border:1px solid black;">
Csendes mód. Megegyezik a felügyelet nélküli móddal, de nem jelenik meg állapotjelzés és hibaüzenet.
</td>
</tr>
<tr>
<th colspan="2">
Újraindítási lehetőségek
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Újraindítás mellőzése a telepítés végén.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
A számítógép újraindítása a telepítés után és más alkalmazások becsukása leállításkor, a kinyitott fájlok mentése nélkül.
</td>
</tr>
<tr class="alternateRow">
<td style="border:1px solid black;">
**/warnrestart\[:x\]**
</td>
<td style="border:1px solid black;">
Párbeszédpanel figyelmezteti a felhasználót, hogy a számítógép *x* másodpercen belül újraindul. (Az alapértelmezés szerinti beállítás 30 másodperc.) A **/quiet** vagy a **/passive** kapcsolóval történő használatra szánták.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Megjelenik egy párbeszédpanel, amely kéri a helyi felhasználót az újraindítás engedélyezésére.
</td>
</tr>
<tr>
<th colspan="2">
Speciális lehetőségek
</th>
</tr>
<tr class="alternateRow">
<td style="border:1px solid black;">
**/overwriteoem**
</td>
<td style="border:1px solid black;">
OEM-fájlok felülírása figyelmeztetés nélkül.
</td>
</tr>
<tr>
<td style="border:1px solid black;">
**/nobackup**
</td>
<td style="border:1px solid black;">
Az eltávolításhoz szükséges fájlok biztonsági mentésének kihagyása.
</td>
</tr>
<tr class="alternateRow">
<td style="border:1px solid black;">
**/forceappsclose**
</td>
<td style="border:1px solid black;">
A számítógép leállításakor más programok bezárásának kényszerítése.
</td>
</tr>
<tr>
<td style="border:1px solid black;">
**/log:path**
</td>
<td style="border:1px solid black;">
A telepítési naplófájlok átirányítását engedélyezi.
</td>
</tr>
<tr class="alternateRow">
<td style="border:1px solid black;">
**/extract\[:path\]**
</td>
<td style="border:1px solid black;">
A fájlok kibontása a telepítőprogram elindítása nélkül.
</td>
</tr>
<tr>
<td style="border:1px solid black;">
**/ER**
</td>
<td style="border:1px solid black;">
Bővített hibajelentés engedélyezése.
</td>
</tr>
<tr class="alternateRow">
<td style="border:1px solid black;">
**/verbose**
</td>
<td style="border:1px solid black;">
Részletes naplózás engedélyezése. Telepítés közben létrehozza a %Windir%\\CabBuild.log fájlt. A naplófájlban a másolt fájlok szerepelnek. A kapcsoló hatására a rendszer lelassulhat.
</td>
</tr>
</table>
<p> </p>
**Megjegyzés:** A kapcsolók egyetlen parancsban is megadhatók. A visszamenőleges kompatibilitás érdekében a biztonsági frissítés a korábbi verziójú telepítőprogram telepítési kapcsolóit is támogatja. A rendelkezésre álló telepítési kapcsolókról a [Microsoft Tudásbázis 262841](http://support.microsoft.com/kb/262841) számú cikkében talál további ismertetést.

**A frissítés eltávolítása**

A biztonsági frissítés telepítője az alábbi kapcsolók használatát támogatja:

<table class="dataTable">
<caption>
Támogatott Spuninst.exe kapcsolók
</caption>
<tr class="thead">
<th>
Kapcsoló
</th>
<th>
Leírás
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
A parancssori kapcsolók megjelenítése.
</td>
</tr>
<tr>
<th colspan="2">
Telepítési üzemmódok
</th>
</tr>
<tr class="alternateRow">
<td style="border:1px solid black;">
**/passive**
</td>
<td style="border:1px solid black;">
Felügyelet nélküli telepítési mód. Nincs szükség felhasználói beavatkozásra, de a telepítési folyamat állapota kijelzésre kerül. Ha a telepítés végén újraindításra van szükség, úgy jelenik meg a párbeszédpanel, hogy figyelmezteti a felhasználót, hogy az újraindítás 30 másodperc múlva bekövetkezik.
</td>
</tr>
<tr>
<td style="border:1px solid black;">
**/quiet**
</td>
<td style="border:1px solid black;">
Csendes mód. Megegyezik a felügyelet nélküli móddal, de nem jelenik meg állapotjelzés és hibaüzenet.
</td>
</tr>
<tr>
<th colspan="2">
Újraindítási lehetőségek
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Újraindítás mellőzése a telepítés végén.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
A számítógép újraindítása a telepítés után és más alkalmazások becsukása leállításkor, a kinyitott fájlok mentése nélkül.
</td>
</tr>
<tr class="alternateRow">
<td style="border:1px solid black;">
**/warnrestart\[:x\]**
</td>
<td style="border:1px solid black;">
Párbeszédpanel figyelmezteti a felhasználót, hogy a számítógép *x* másodpercen belül újraindul. (Az alapértelmezés szerinti beállítás 30 másodperc.) A **/quiet** vagy a **/passive** kapcsolóval történő használatra szánták.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Megjelenik egy párbeszédpanel, amely kéri a helyi felhasználót az újraindítás engedélyezésére.
</td>
</tr>
<tr>
<th colspan="2">
Speciális lehetőségek
</th>
</tr>
<tr class="alternateRow">
<td style="border:1px solid black;">
**/forceappsclose**
</td>
<td style="border:1px solid black;">
A számítógép leállításakor más programok bezárásának kényszerítése.
</td>
</tr>
<tr>
<td style="border:1px solid black;">
**/log:path**
</td>
<td style="border:1px solid black;">
A telepítési naplófájlok átirányítását engedélyezi.
</td>
</tr>
</table>
<p> </p>
**A frissítés telepítésének ellenőrzése**

-   **Microsoft Baseline Security Analyzer**

    A Microsoft Baseline Security Analyzer (MBSA) eszközzel ellenőrizheti, hogy a biztonsági frissítés telepítve van-e az érintett számítógépen. További tájékoztatásért tekintse meg a közlemény korábbi részének **Észlelési és telepítési eszközök, útmutatás** című fejezetét.

-   **Fájlverziószám ellenőrzése**

    Mivel a Microsoft Windows operációs rendszernek több verziója és kiadása is van, a lépések az egyes rendszereken eltérőek lehetnek. Ilyen esetben a megfelelő lépések végrehajtásához az adott termék dokumentációja ad segítséget.

    1.  Kattintson a **Start** menü **Keresés** parancsára.
    2.  A **Keresés eredménye** ablak **Keresés** ablaktáblájában válassza a **Minden mappa és fájl** elemet.
    3.  **A fájlnév része vagy egésze** mezőbe írja be a táblázatban szereplő megfelelő fájl nevét, majd kattintson a **Keresés** gombra.
    4.  A fájlok listájában kattintson jobb gombbal a megfelelő fájl nevére, majd kattintson a **Tulajdonságok** parancsra.
        **Megjegyzés** Az operációs rendszer vagy a programok verziószámától függően elképzelhető, hogy a fájlinformációs táblázatban szereplő fájlok némelyike nem található meg a rendszerben.
    5.  A **Verzió** lapon hasonlítsa össze a rendszeren lévő fájl verziószámát a megfelelő táblázatban szereplő fájl verziószámával.
        **Megjegyzés** A telepítés során a fájl verziószámán kívül más attribútumok is megváltozhatnak. Ezen attribútumok fájlinformációs táblázatban szereplő adatokkal való összevetése a frissítés alkalmazásának nem ajánlott ellenőrzési módja. Előfordulhat az is, hogy a telepítés során bizonyos esetekben a rendszer fájlokat nevez át. Ha a fájl- vagy verzióadatok nem találhatók, ellenőrizze a frissítés telepített példányát egyéb módszerek segítségével.

-   **Rendszerleíró kulcsok ellenőrzése**

    A biztonsági frissítés által telepített fájlokat a **Hivatkozási táblázatban** feltüntetett rendszerleíróadatbázis-kulcsok segítségével is ellenőrizheti.

    Nem biztos, hogy ezek a rendszerleíró kulcsok az összes telepített fájlt tartalmazzák. Ne feledje azt sem, hogy ha a rendszergazda vagy az OEM gyártó beépíti a biztonsági frissítést a Windows rendszer telepítési forrásfájljaiba, a program esetleg hibásan hozza létre a rendszerleíró kulcsokat.

### Egyéb információ

#### Köszönetnyilvánítás

A Microsoft [köszönetét](http://go.microsoft.com/fwlink/?linkid=21127) fejezi ki a vásárlók védelmének biztosításában nyújtott segítségért az alábbi szervezet(ek)nek és szakember(ek)nek:

-   Fabien Perigaud, [CERT-LEXSI](http://cert.lexsi.com/), a Media Services kötegalapú puffertúlcsordulási biztonsági rése (CVE-2010-0478) jelentéséért

A Microsoft [megköszöni](http://go.microsoft.com/fwlink/?linkid=21127) a következő egyéneknek és cégeknek az együttműködést, és az eredeti biztonsági frissítésben lévő minőségi probléma részletezését:

-   Fabien Perigaud, [CERT-LEXSI](http://cert.lexsi.com/)
-   [VUPEN Vulnerability Research Team](http://www.vupen.com/)
-   Vulnerability Research Team, [TELUS Security Labs](http://telussecuritylabs.com/)
-   [Core Security Technologies](http://www.coresecurity.com/)
-   [NSFOCUS Security Team](http://www.nsfocus.com/)

#### Microsoft Active Protections Program (MAPP)

Az ügyfelek védelmének növelése érdekében a biztonsági szoftverekkel foglalkozó nagyobb gyártók a Microsoft a havi biztonsági közlemények megjelenése előtt ellátja biztonsági résekkel kapcsolatos információkkal. Így a biztonságiszoftver-gyártók a kapott biztonsági résekkel kapcsolatos információt felhasználhatják ügyfeleik hatásosabb védelmére az olyan biztonsági szoftverek vagy eszközök (például víruskeresők, hálózati behatolásérzékelő rendszerek vagy kiszolgálóalapú behatolásvédelmi rendszerek) frissítése által. A biztonságiszoftver-gyártók által kiadott aktív védelem elérhetőségéről a [Microsoft Active Protections Program (MAPP) Partners](http://www.microsoft.com/security/msrc/mapp/partners.mspx) webhelyén található listán szereplő és a programban részt vevő gyártók aktív védelmi webhelyein tájékozódhat.

#### Terméktámogatás

-   Az Amerikai Egyesült Államokban és Kanada területén élő ügyfelek technikai támogatást kérhetnek a [biztonsági támogatás szolgáltatójától](http://go.microsoft.com/fwlink/?linkid=21131) vagy az 1-866-PCSAFETY telefonszámon. A biztonsági frissítésekkel kapcsolatos hívások ingyenesek. Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A biztonsági frissítésekkel kapcsolatos hívások ingyenesek. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.

#### Felelősséget kizáró nyilatkozat

A Microsoft Tudásbázisban leírtak előzetes bejelentés nélkül változhatnak, és a cikkek tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

#### Verziók

-   1.0 verzió (2010. április 13.): Közlemény kiadva.
-   1.1 verzió (2010. április 14.): Javítottuk a Microsoft Windows 2000 Server újraindítási feltételeit.
-   2.0 verzió (2010. április 21.): A frissített közlemény tájékoztatja a felhasználókat, hogy az eredeti biztonsági frissítés nem védte a rendszerüket a jelen közleményben leírt biztonsági réstől. A Microsoft javasolja a jelen közleményben tárgyalt megoldások valamelyikének alkalmazását az érintett rendszerek védelme érdekében, addig is, amíg ki nem adják az új biztonsági frissítést.
-   3.0 verzió (2010. április 27.): A közlemény a Windows Media Services szolgáltatás Microsoft Windows 2000 Server Service Pack 4 rendszeren futó változatához kínál újra kiadott biztonsági frissítést. A Microsoft az újra kiadott biztonsági frissítés azonnali telepítését javasolja az érintett szoftver felhasználói számára.

*Built at 2014-04-18T01:50:00Z-07:00*
