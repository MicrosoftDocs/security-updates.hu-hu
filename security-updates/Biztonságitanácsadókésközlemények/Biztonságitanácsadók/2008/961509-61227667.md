---
TOCTitle: 961509
Title: Microsoft biztonsági tanácsadó 961509
ms:assetid: 961509
ms:contentKeyID: 61227667
ms:mtpsurl: 'https://technet.microsoft.com/hu-HU/library/961509(v=Security.10)'
---

Security Advisory

Microsoft biztonsági tanácsadó 961509
=====================================

A vizsgálatok igazolták az ütközési támadások megvalósíthatóságát az MD5 ellen
------------------------------------------------------------------------------

Közzétéve: 2008. december 30.

A Microsoft ismeri az egy korábbi biztonsági konferencián bemutatott vizsgálati eredményeket, melyek szerint történt sikeres támadás az MD5 kivonatoló algoritmussal aláírt X.509 digitális tanúsítványok ellen. Ennél a támadási módszernél a támadó az eredetitől eltérő tartalmú további digitális tanúsítványokat hozhat létre, melyek az eredetivel azonos digitális aláírást hordoznak. Az MD5 algoritmuson már korábban is találtak biztonsági rést, de a gyakorlatban még nem történt igazolt támadás.

A nyilvánosságra hozott új adatok nem növelik jelentősen az ügyfelek kockázatát, mivel a kutatók nem adták ki a támadás kriptográfiai hátterét, és enélkül a támadás nem ismételhető meg. A Microsoft nem tud a hibát kihasználó aktív támadásokról, és aktívan együttműködik a hitelesítésszolgáltatókkal annak érdekében, hogy tájékoztassa őket az új vizsgálati eredményekről, és újabb, SHA-1 aláíró algoritmusra való áttérésre serkentse őket.

Noha a biztonsági rés nem Microsoft-termékkel kapcsolatos, a Microsoft aktívan követi a helyzet alakulását, és az érintett hitelesítésszolgáltatókkal együttműködésben gondoskodik a felhasználók tájékoztatásáról és tanácsokkal való ellátásáról.

A hibát enyhítő tényezők:

-   A Microsoft nem tud kifejezetten az MD5 ellen irányuló támadásról, vagyis a korábban MD5 alapon aláírt tanúsítványokat nem érinti a probléma; ezeket nem kell visszavonni. A probléma csak a támadási módszer nyilvánosságra hozatala után MD5 alapon aláírt tanúsítványokat érinti.
-   A legtöbb legfelső szintű nyilvános hitelesítésszolgáltató már nem MD5 alapon, hanem biztonságosabb SHA-1 algoritmussal írja alá tanúsítványait. Kérje a tanúsítványt kibocsátó fél tanácsát.
-   A bővített érvényesítési (EV) tanúsítvánnyal rendelkező webhelyeken a legtöbb korszerű böngészőben zöld címsor látható. Ezeknek az aláírása mindig SHA-1 alapon történt, vagyis az újonnan közzétett vizsgálati eredmények nem érintik őket.

### Általános tudnivalók

Áttekintés
----------

<span></span>
**A tanácsadó közlemény célja:** Az ügyfelek támogatása a közzétett vizsgálati eredmények hatásának felmérésében saját telepített tanúsítványaikra nézve.

**A tanácsadó közlemény állapota:** Probléma létezése megerősítve. A Microsoft nem tervezi biztonsági frissítés kiadását.

**Javaslat:** Olvassa el a javasolt műveleteket, és végezze el a megfelelő beállításokat.

| Hivatkozások                   | Azonosítás                                       |
|--------------------------------|--------------------------------------------------|
| **Microsoft Tudásbázis cikke** | [961509](http://support.microsoft.com/kb/961509) |

A tanácsadó a következő szoftvereket tárgyalja.

|                     |
|---------------------|
| Érintett szoftverek |
| Nincs               |

Gyakran ismételt kérdések
-------------------------

<span></span>
**Mire terjed ki a tanácsadó hatása?**
A tanácsadó célja az ügyfelek támogatása az X.509 digitális tanúsítványokat tartalmazó alkalmazások használatából eredő kockázat felmérésében. Továbbá javasoljuk, hogy a rendszergazdák és hitelesítésszolgáltatók hagyjanak fel az MD5 aláíró algoritmus használatával a digitális tanúsítványokhoz.

**Olyan biztonsági résről van szó, amelyhez a Microsoftnak biztonsági frissítést kell kiadnia?**
Nem. Az MD5 algoritmustól eltérő aláírási módszert alkalmazó technológiák már egy ideje elérhetők. Az MD5 kivonatoló algoritmus aláírási célra történő használata ellenjavallott, már nem tartozik az elfogadott gyakorlatok közé. A Microsoft amellett megfontolja technológiáinak megerősítését a rosszindulatú tanúsítványok érzékelése terén. Noha a biztonsági rés nem Microsoft-termékkel kapcsolatos, a Microsoft a lehetséges kockázat tisztázása végett, a felhasználók segítésére adja ki a jelen közleményt.

**Mi okozza a fenyegetést?**
A probléma hátterében az MD5 algoritmus ismert hiányossága áll, amely ütközési támadás kockázatának teszi ki azt. Ilyen esetben a támadó olyan digitális tanúsítványokat hozhat létre, melyek az eredetivel azonos digitális aláírást hordoznak. A fenti problémák és az MD5 algoritmus rosszindulatú kihasználása ismeretében ellenjavallott az MD5 alkalmazása olyan célokra, ahol külön lépéseket kellene tenni a támadás elhárítása végett. Mindamellett mostanáig viszonylag bonyolultnak tűnt a támadás kivitelezése. A legújabb vizsgálatok azonban igazolták az ütközési támadások megvalósíthatóságát. A Microsoft biztonsági fejlesztési életciklusa okán a Microsoft többé nem alkalmazza az MD5 algoritmust a Microsoft szoftverek alapértelmezett tartozékaként.

**Mire használhatja ezt a funkciót a támadó?**
A támadó megtévesztő módon, legitim, aláírt webhely képében jelenhet meg a felhasználó előtt, vagy rosszindulatú, aláírt e-mail üzenetet küldhet. A támadások pontos végrehajtási módját és az ehhez felhasznált kriptográfiai elemeket azonban nem hozták nyilvánosságra. Ezért valószínűtlen, hogy a közeljövőben újabb támadásokra kerülne sor.

Javasolt műveletek
------------------

<span></span>
-   **Nézze át a Microsoft Tudásbázis jelen tanácsadót érintő cikkét**

    Ha bővebben érdeklődik a tanácsadóban foglaltak iránt, lásd a [Microsoft Tudásbázis 961509. cikkét](http://support.microsoft.com/kb/961509).

-   **Tartsa naprakészen Windows rendszerét**

    A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Windows Update webhelyre](http://windowsupdate.microsoft.com/), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.

-   **Ne használja az MD5 algoritmust digitális tanúsítvány aláírására**

    A hitelesítésszolgáltatók ne használják az MD5 algoritmust újonnan létrehozott tanúsítványok aláírására, mivel az már ismert támadások célpontjává vált. Számos más, biztonságosabb technológia áll rendelkezésre, pl. SHA-1, SHA-256, SHA-384 illetve SHA-512.

    **A megoldás hatása:** Korábbi hardveralapú megoldásokat esetén előfordulhat, hogy rendszerfrissítésre van szükség az új technológiák támogatásához.

### Egyéb információ

**További tudnivalók:**

-   Visszajelzését a [Microsoft Súgó és támogatás Kapcsolatfelvétel](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) pontjában található űrlapot kitöltve teheti meg.
-   Az Amerikai Egyesült Államokban és Kanadában technikai támogatás igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](http://support.microsoft.com/).
-   Más országokban a helyi Microsoft-képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, támogatási kérdéseivel hogyan fordulhat a Microsofthoz.
-   A [Microsoft TechNet Security](http://go.microsoft.com/fwlink/?linkid=21132) bővebb tájékoztatással szolgál a Microsoft-termékek biztonsági funkcióival kapcsolatban.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

-   2008. december 30.: Tanácsadó közzétéve

*Built at 2014-04-18T01:50:00Z-07:00*
