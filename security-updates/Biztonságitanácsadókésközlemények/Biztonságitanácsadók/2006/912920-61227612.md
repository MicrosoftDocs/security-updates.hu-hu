---
TOCTitle: 912920
Title: Microsoft biztonsági tanácsadó 912920
ms:assetid: 912920
ms:contentKeyID: 61227612
ms:mtpsurl: 'https://technet.microsoft.com/hu-HU/library/912920(v=Security.10)'
---

Security Advisory

Microsoft biztonsági tanácsadó 912920
=====================================

A Win32/Sober.Z@mm féreggel fertőzött rendszerek 2006. január 6-tól kezdődően rosszindulatú fájlokat tölthetnek le és futtathatnak egyes webes tartományokból.
--------------------------------------------------------------------------------------------------------------------------------------------------------------

Közzétéve: 2006. január 3.

A Microsoft értesült a Sober tömeges levélküldéssel kárt tevő féregről (Win32/Sober.Z@mm). A féreg arra próbálja rávenni a felhasználókat, hogy nyissanak meg vagy futtassanak egy e-mailhez csatolt fájlt. Amint a címzett megnyitja a fájlt vagy a futtatható fájlt, a féreg elküldi magát a címjegyzékben található összes partnernek. A legújabb frissített víruskereső programmal rendelkező felhasználókat sokkal kisebb kockázattal támadja meg a Win32/Sober.Z@mm féreg.

A Win32/Sober.Z@mm féreg által megtámadott rendszerekben a rosszindulatú program 2006. január 6-tól kezdődően rosszindulatú fájlokat tölt le és futtat webes tartományokból. Körülbelül két héttel ezután a féreg beállítása alapján további rosszindulatú fájlokat kezd letölteni és futtatni az ugyanezekhez a webes tartományokhoz tartozó további webhelyekről.

A Sober féreg jelenleg ismert változatai nem a biztonsági rés kihasználására törekszenek, hanem arra építenek, hogy a felhasználó megnyisson egy fertőzött csatolmányt.
A Microsoft a [Rosszindulatú szoftvert eltávolító eszköz](http://www.microsoft.com/security/malwareremove/default.mspx)és a[Windows Live Safety Center](http://safety.live.com/) 2005. decemberi frissítéséhez hozzáadta a legújabb Sober verziók felismerését.

Ha a felhasználó gyanítja, hogy megfertőződött a Sober féreggel, látogasson el a Safety.live.com oldalra, és válassza a „Protection Scan” lehetőséget, vagy futtassa a [Rosszindulatú szoftvert eltávolító eszköz](http://www.microsoft.com/security/malwareremove/default.mspx)t a [Microsoft Update](http://update.microsoft.com/microsoftupdate) vagy a [Windows Update](http://go.microsoft.com/fwlink/?linkid=21130) programon keresztül, hogy garantálja a rendszer fertőzésmentességét. Továbbá a Windows OneCare a Microsoft részéről felismeri a Sober férget és annak ismert verzióit, és védelmet nyújt ellenük.

A Microsoft 2006. január 10-én kiadja a Rosszindulatú szoftvert eltávolító eszköz frissített verzióját, amely további segítséget nyújt a rosszindulatú szoftverek, köztük a Sober és ismert verziói felismeréséhez és eltávolításához. A Rosszindulatú szoftvert eltávolító eszköz alkalmazásával kapcsolatban lásd a [Microsoft tudásbázis 891716. cikkét](http://support.microsoft.com/kb/891716), amely ismerteti, hogyan használhatók fel a legfrissebb definíciók a rosszindulatú programok távoltartására.

A Soberrel kapcsolatos további információkat a [Microsoft vírusenciklopédiában](http://www.microsoft.com/security/encyclopedia/details.aspx?name=win32/sober.z@mm) olvashat, amely leírja a fertőzés felismerésének és a fertőzött rendszer javításának módját. A Microsoft vírusenciklopédia hivatkozásait lásd az Áttekintés részben. A felhasználók óvatosan bánjanak az ismeretlen eredetű csatolt fájlokkal, és a tűzfal bekapcsolásához, a szoftverfrissítések letöltéséhez és a víruskereső program telepítéséhez kövessék „A számítógép védelme” rész utasításait. Ügyfeleink többet is megtudhatnak ezekről a lépésekről, ha meglátogatják [A számítógép védelme webhelyet](http://www.microsoft.com/protect).

A hibát enyhítő tényezők:

-   A féreg csak akkor tudja megfertőzni a rendszert, ha a felhasználó megnyit egy rosszindulatú csatolt e-mailt.

### Általános tudnivalók

Áttekintés
----------

<span></span>
**A tanácsadó közlemény célja:** Figyelmeztetés a Win32/Sober.Z@mm féreg fokozott működéséről 2006. január 6-án, és a potenciális kockázattal kapcsolatos megoldási javaslatok.

**A tanácsadó közlemény állapota:** Tanácsadó közzététele

**Javaslat:** Nézze át a javaslatokat, majd vizsgálja át és tisztítsa meg az esetleg fertőzött rendszereket.

| Hivatkozások                                  | Azonosítás                                                                                                                                                             |
|-----------------------------------------------|------------------------------------------------------------------------------------------------------------------------------------------------------------------------|
| **Microsoft vírus enciklopédia**              | [http://www.microsoft.com/security/encyclopedia/details.aspx?Name=Win32/Sober.Z@mm](http://www.microsoft.com/security/encyclopedia/details.aspx?name=win32/sober.z@mm) |
| **Rosszindulatú szoftvert eltávolító eszköz** | [Microsoft biztonsági webhely](http://www.microsoft.com/security/malwareremove/default.mspx)                                                                           |
| **Windows Live SafetyCenter**                 | <http://safety.live.com>                                                                                                                                               |
| **Windows OneCare**                           | [http://beta.windowsonecare.com](http://beta.windowsonecare.com/)                                                                                                      |
| **Symantec**                                  | [W32.Sober.X@mm](http://www.microsoft.com/desktop/~)                                                                                                                   |
| **McAfee**                                    | [W32/sober@mm!m681](http://www.microsoft.com/desktop/’)                                                                                                                |
| **Trend Micro**                               | [WORM\_SOBER.AG Leríás és megoldás](http://www.microsoft.com/desktop/œ)                                                                                                |
| **CA**                                        | [Win32.Sober.W](http://www.microsoft.com/desktop/‚)                                                                                                                    |

A tanácsadó a következő szoftvereket tárgyalja.

|                                                                                                        |
|--------------------------------------------------------------------------------------------------------|
| Érintett szoftverek                                                                                    |
| Microsoft Windows 2000 Service Pack 4                                                                  |
| Microsoft Windows XP Service Pack 1                                                                    |
| Microsoft Windows XP 64-Bit Edition Service Pack 1 (Itanium)                                           |
| Microsoft Windows XP Service Pack 2                                                                    |
| Microsoft Windows XP 64-Bit Edition Version 2003 (Itanium)                                             |
| Microsoft Windows XP Professional x64 Edition                                                          |
| Microsoft Windows Server 2003                                                                          |
| Microsoft Windows Server 2003 for Itanium-based Systems                                                |
| Microsoft Windows Server 2003 Service Pack 1                                                           |
| Microsoft Windows Server 2003 és SP1 Itanium-alapú rendszerekhez                                       |
| Microsoft Windows Server 2003 x64 Edition                                                              |
| Microsoft Windows 98, Microsoft Windows 98 Second Edition (SE) és Microsoft Windows Millennium Edition |

Gyakran ismételt kérdések
-------------------------

<span></span>
**Mire terjed ki a tanácsadó közlemény?**
A Sober egy Windows alapú számítógépeket megtámadó féreg, amely feltételezi, hogy a felhasználó rákattint az e-mailben kapott rosszindulatú csatolt fájlhivatkozásra, és ezáltal futtatja azt. A csatolt fájl futtatása esetén a féreg és különböző változatai megkísérlik elküldeni magukat a számítógép címjegyzékében tárolt partnereknek. Ha naprakész víruskereső programot telepített a számítógépére, a rendszer védve lehet a Sober és annak változatai ellen.

**Olyan biztonsági résről van szó, amelyhez a Microsoftnak biztonsági frissítést kell kiadnia?**
Nem. Ez nem biztonsági rés. A féregváltozat 2006. január 6-án várható fokozott működése miatt adtuk ki ezt a frissítést, hogy figyelmeztessük a felhasználókat, akik megfertőződhetnek egy csatolt fájlban kapott féreg miatt. Időben értesítjük őket, hogy felkészüljenek az esetleges Sober fertőzés kezelésére.

**Mi okozza a fenyegetést?**
A kockázatot egy e-mailben kapott, fertőzött csatolt fájl futtatása okozza.

**Ez a probléma összefügg a legutóbbi WMF-kérdéssel vagy a Microsoft biztonsági közleménnyel (912840)?**
Nem. A Win32/Sober.Z@mm féreg nem befolyásolja a legutóbbi WMF biztonsági rést, amit a [Microsoft biztonsági tanácsadó (912840)](http://technet.microsoft.com/security/advisory/912840) ismertetett.

Javasolt műveletek
------------------

<span></span>
-   **A Sober fertőzés megkeresése és eltávolítása**

    A Sober féreg és változatainak eltávolításához a fertőzött rendszerből használja a [Microsoft Windows Rosszindulatú szoftvereltávolító eszközt](http://www.microsoft.com/security/malwareremove/default.mspx), a [Safety.live.com](http://safety.live.com/) webhelyet, vagy a [Windows OneCare](http://beta.windowsonecare.com/) szolgáltatást.

-   **Figyelje a célzott webhelyekre kimenő hálózati csatlakozást.**
-   Mivel a Win32/Sober.Z@mm féreg 2006. január 6-tól kezdődően rosszindulatú fájlokat tölthet le és futtathat egyes webes tartományokból, az ezekre a webhelyekre vezető hálózati csatlakozást figyelni kell, hogy észrevegye a fertőzött gazdára utaló jeleket a helyi hálózaton.
    |                     |
    |---------------------|
    | A célzott webhelyek |
    | people.freenet.de   |
    | scifi.pages.at      |
    | home.pages.at       |
    | free.pages.at       |
    | home.arcor.de       |

-   **A számítógép védelme**

    Arra ösztönözzük ügyfeleinket, hogy kövessék A számítógép védelme útmutatásait a tűzfal használatával kapcsolatban, töltsék le a szoftverfrissítéseket és telepítsenek víruskereső szoftvereket. Ügyfeleink többet is megtudhatnak ezekről a lépésekről, ha meglátogatják [A számítógép védelme webhelyet](http://www.microsoft.com/protect).

-   A biztonságos internetezésről további információt a [Microsoft biztonsági honlapon](http://www.microsoft.com/security/default.mspx) talál.
-   **Óvakodjon a csatolt fájlok megnyitásától:**

    A legjobb, ha mindig különleges elővigyázatosságot tanúsít a nem kért csatolt fájlok megnyitásakor, akár ismert, akár ismeretlen forrásból érkeznek.

-   **Keep Windows Updated**

    A lehetséges legnagyobb biztonság érdekében a Windows minden felhasználójának a Microsoft legújabb biztonsági frissítéseit kell használnia. Ha nem biztos abban, hogy szoftvere naprakész-e, látogasson el a [Windows Update webhelyre](http://go.microsoft.com/fwlink/?linkid=21130), ellenőrizze számítógépén az elérhető frissítéseket, és telepítse a felkínált magas prioritású frissítéseket. Ha engedélyezte az Automatikus frissítés funkciót, már a nyilvánosságra hozatal időpontjában hozzájuthat a frissítésekhez, csak telepítenie kell őket.

### Egyéb információ

**Források:**

-   Ezen a [weboldalon](https://technet.microsoft.com/hu-HU/library///support.microsoft.com/common/survey.aspx?scid=sw%20!!%20en%20!!%201257%26amp%20!!%20showpage=1%26amp%20!!%20ws=technet%26amp%20!!%20sd=tech(v=Security.10)) található űrlap kitöltésével visszajelzést küldhet.
-   Az Amerikai Egyesült Államokban és Kanadában technikai segítség igényelhető a [Microsoft terméktámogatási szolgáltatásától](http://go.microsoft.com/fwlink/?linkid=21131). Az elérhető támogatási lehetőségekről további információt talál a [Microsoft segítségnyújtással és támogatással foglalkozó webhelyén](https://technet.microsoft.com/hu-HU/library///support.microsoft.com/(v=Security.10)).
-   Más országokban a helyi Microsoft képviseletek nyújtanak támogatást. A [nemzetközi támogatási webhely](http://go.microsoft.com/fwlink/?linkid=21155) felvilágosítást nyújt arról, hogy nemzetközi támogatási kérdéseivel hogyan fordulhat a Microsofthoz.
-   A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.

**Felelősséget kizáró nyilatkozat:**

A jelen tanácsadó tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.

**Verziók:**

-   2006. január 3.: Tanácsadó közzététele

*Built at 2014-04-18T01:50:00Z-07:00*
