---
TOCTitle: 'MS12-040'
Title: 'A Microsoft számú biztonsági közleménye MS12-040 - Fontos'
ms:assetid: 'ms12-040'
ms:contentKeyID: 61228887
ms:mtpsurl: 'https://technet.microsoft.com/hu-HU/library/ms12-040(v=Security.10)'
---


A Microsoft számú biztonsági közleménye MS12-040 - Fontos
=========================================================

A Microsoft Dynamics AX Enterprise Portal biztonsági rése jogok kiterjesztését teheti lehetővé (2709100)
--------------------------------------------------------------------------------------------------------

Közzétéve: 2012. június 12.

**Verzió:** 1.0

### Általános tudnivalók

#### Összefoglalás

A biztonsági frissítés a Microsoft Dynamics AX Enterprise Portal egy közvetlenül jelentett biztonsági rését szünteti meg. A biztonsági rés jogok kiterjesztését teheti lehetővé, ha a felhasználó egy speciálisan kialakított URL-címre kattint, vagy meglátogat egy speciálisan kialakított webhelyet. E-mailes támadás esetén a támadó kihasználhatja a biztonsági rést, ha e-mail üzenetben elküldi a speciálisan létrehozott URL-címet a támadással megcélzott Microsoft Dynamics AX Enterprise Portal oldal felhasználójának, és ráveszi a felhasználót, hogy kattintson rá arra. Az Internet Explorer 8 és az Internet Explorer 9 felhasználói a Microsoft Dynamics AX Enterprise Portal oldalak Internet zónában történő böngészésekor kevésbé veszélyeztetettek. Az Internet Explorer 8 és az Internet Explorer 9 alkalmazás XSS-szűrője az Internet zónában alapértelmezés szerint megakadályozza ezt a támadást. Az Internet Explorer 8 és az Internet Explorer 9 alkalmazás XSS-szűrője azonban az Intranet zónában alapértelmezés szerint nem engedélyezett.

Ez a biztonsági frissítés a Microsoft Dynamics AX 2012 Enterprise Portal minden támogatott kiadására nézve Fontos besorolású. További tudnivalókat a közlemény későbbi részében az **Érintett és nem érintett szoftverek** cím alatt talál.

A biztonsági frissítés a biztonsági rés elhárítása céljából javítja a felhasználói adatbevitel Microsoft Dynamics AX 2012 Enterprise Portal általi érvényesítésének és törlésének módját. A biztonsági réssel kapcsolatban bővebben az adott problémával foglakozó gyakran feltett kérdéseket ismertető szakaszban, **A biztonsági réssel kapcsolatos tudnivalók** című részben olvashat.

**Javaslat:** A Microsoft a biztonsági frissítés lehető leghamarabb történő telepítését javasolja ügyfeleinek.

**Ismert problémák.** A [Microsoft Tudásbázis 2709100. számú cikkében](http://support.microsoft.com/kb/2709100) olvasható, hogy a felhasználók a biztonsági frissítés telepítésekor milyen ismert problémákkal találkozhatnak. A cikkben a problémákra javasolt megoldások is szerepelnek.

#### Érintett és nem érintett szoftverek

Az itt felsorolt szoftvereket a verziók és változatok érintettségének felderítése érdekében teszteltük. A többi verzió, illetve kiadás támogatási életciklusa végére ért vagy nem érintett. Az egyes szoftverek és azok verzióinak támogatási életciklusáról a [Microsoft termékek terméktámogatási életciklusát ismertető webhelyen](http://go.microsoft.com/fwlink/?linkid=21742) talál felvilágosítást.

**Érintett szoftverek**

<p> </p>
<table style="border:1px solid black;">
<thead>
<tr class="header">
<th style="border:1px solid black;" >Szoftver</th>
<th style="border:1px solid black;" >Összetevő</th>
<th style="border:1px solid black;" >Maximális biztonsági hatás</th>
<th style="border:1px solid black;" >Összesített súlyossági besorolás</th>
<th style="border:1px solid black;" >Felváltott frissítések</th>
</tr>
</thead>
<tbody>
<tr class="odd">
<td style="border:1px solid black;">Microsoft Dynamics AX 2012</td>
<td style="border:1px solid black;"><a href="http://www.microsoft.com/downloads/details.aspx?familyid=45df362d-8fed-4d99-91c1-81c61878300a">Microsoft Dynamics AX 2012 Enterprise Portal</a>[1]<br />
(KB2706738)<br />
<br />
<a href="http://www.microsoft.com/downloads/details.aspx?familyid=780ddcef-19da-44c4-beca-d10b652cd22a">Microsoft Dynamics AX 2012 Enterprise Portal</a>[1]<br />
(KB2710639)<br />
<br />
<a href="http://www.microsoft.com/downloads/details.aspx?familyid=41dc5958-c224-40f9-89c2-179607a8ee2a">Microsoft Dynamics AX 2012 Enterprise Portal</a>[1]<br />
(KB2711239)</td>
<td style="border:1px solid black;">Jogok kiterjesztése</td>
<td style="border:1px solid black;">Fontos</td>
<td style="border:1px solid black;">Nincsenek</td>
</tr>
</tbody>
</table>
  
<sup>[1]</sup>Ez a frissítés kizárólag a Microsoft letöltőközpontból, valamint a Microsoft Dynamics CustomerSource és a Microsoft Dynamics PartnerSource weboldalakon érhető el. Tekintse meg a következő, **Gyakran ismételt kérdések a biztonsági frissítéssel kapcsolatban** című részt.
  
**Nem veszélyeztetett szoftverek**
  
| Szoftver                                  |  
|-------------------------------------------|  
| Microsoft Dynamics AX 2009 Service Pack 1 |  
| Microsoft Dynamics AX 4.0 Service Pack 2  |
  
Gyakran ismételt kérdések a biztonsági frissítéssel kapcsolatban  
----------------------------------------------------------------
  
**Miért csak a Microsoft letöltőközpontból, illetve a** **Microsoft Dynamics** **CustomerSource** **és a Microsoft Dynamics** **PartnerSource** **weboldalakon érhetők el a frissítések?**  
A Microsoft ezeket a frissítéseket a [Microsoft letöltő központból](http://go.microsoft.com/fwlink/?linkid=21129) teszi elérhetővé, így a felhasználók a lehető leghamarabb el tudják kezdeni rendszerük frissítését. A biztonsági frissítések a [Microsoft Dynamics CustomerSource](http://www.microsoft.com/dynamics/customer/access-customersource/default.aspx) és a [Microsoft Dynamics PartnerSource](https://mbs.microsoft.com/partnersource.aspx) weboldalakon is elérhetők.
  
**Hol találhatók a fájlinformációs adatok?**  
A fájlinformációs adatokat lásd a **Biztonsági frissítés telepítése** rész hivatkozási táblázataiban.
  
**Miért** **van** **felsorolva több frissítőcsomag a Microsoft Dynamics AX** **2012Enterprise Portal** **programhoz?**  
Az ebben a közleményben ismertetett biztonsági réseket kiküszöbölő frissítéseket az **Érintett szoftverek** táblázatban jelzetteknek megfelelően különböző frissítőcsomagokban kínáljuk, mert a Microsoft Dynamics AX 2012 Enterprise Portal szoftvercsomagjai is különböző összetevőket tartalmaznak.
  
**Meghatározott sorrendben kell telepítenem a biztonsági frissítéseket?**  
Nem. A Microsoft Dynamics AX 2012 Enterprise Portal azonos verziójához tartozó több frissítés tetszőleges sorrendben alkalmazható.
  
**A biztonsági közleményben tárgyalt szoftvernél korábbi kiadással rendelkezem. Mi a teendő?**  
Teszteléssel állapították meg a közleményben tárgyalt szoftverkiadások érintettségét. A többi kiadás támogatási életciklusa végére ért. Ha többet szeretne tudni a termékek életciklusáról, keresse fel a [Microsoft támogatási életciklusokkal](http://go.microsoft.com/fwlink/?linkid=21742)foglalkozó webhelyét.
  
A szoftver korábbi kiadásai felhasználóinak számára azt javasoljuk, hogy a potenciális biztonsági veszélyek elkerülése érdekében sürgősen térjenek át valamelyik támogatott kiadású szoftverre. A szoftverkiadás támogatási életciklusáról lásd a [Termék kiválasztása életciklusadatok megtekintéséhez](http://go.microsoft.com/fwlink/?linkid=169555) c. részt. A szoftverkiadásokhoz tartozó javítócsomagok részleteit lásd [A szervizcsomag támogató szolgáltatásának életciklusra vonatkozó új szabályzata](http://go.microsoft.com/fwlink/?linkid=89213) című részben.
  
Azok az ügyfelek, akik további támogatást igényelnek ezekhez a korábbi verziókhoz, a támogatási lehetőségekről érdeklődjenek a Microsoft ügyfélkapcsolati képviselőjénél, a műszaki kapcsolattartótól vagy a Microsoft megfelelő partnerképviseletétől. Alliance, Premier vagy Authorized szerződéssel rendelkező felhasználóink forduljanak a Microsoft helyi értékesítési irodájához. Az elérhetőségeket keresse a [Microsoft Worldwide Information webhelyen](http://go.microsoft.com/fwlink/?linkid=33329): válasszon egy országot a legördülő listából, majd az **Indítás** gombra kattintva jelenítse meg a telefonszámokat. Telefonáláskor keresse a helyi értékesítési menedzsert. További információ: [A Microsoft termékek terméktámogatási időszakával kapcsolatos, gyakran ismételt kérdések](http://go.microsoft.com/fwlink/?linkid=169557).
  
### **A biztonsági réssel kapcsolatos tudnivalók**
  
A súlyosság maximális foka és a biztonsági rés azonosítói  
---------------------------------------------------------
  
A következő súlyossági besorolások a biztonsági rés maximálisan feltételezett hatását veszik számba. A biztonsági rés kihasználásának valószínűségére nézve a biztonsági közlemény kiadásától számított 30 napon belül, továbbá a súlyossági besoroláshoz és a biztonsági rendszeren kiváltott hatáshoz képest lásd a [júniusi összefoglaló közlemény](http://technet.microsoft.com/security/bulletin/ms12-jun) Kihasználhatósági információk c. részét. Bővebb információkért lásd: [Microsoft Kihasználhatósági információk](http://technet.microsoft.com/en-us/security/cc998259.aspx).
 
<p> </p>
<table style="border:1px solid black;" class="dataTable">
<caption>
Biztonsági rés súlyossági besorolása és a maximális biztonsági hatás szoftverenkénti felbontásban  
</caption>
<tr class="thead">
<th style="border:1px solid black;" >
Érintett szoftverek  
</th>
<th style="border:1px solid black;" >
A Dynamics AX Enterprise Portal XSS-támadást lehetővé tévő biztonsági rése – CVE-2012-1857  
</th>
<th colspan="2" style="border:1px solid black;">
Összesített súlyossági besorolás  
</th>
</tr>
<tr>
<td style="border:1px solid black;">
Microsoft Dynamics AX 2012 Enterprise Portal
</td>
<td style="border:1px solid black;">
**Fontos**  
Jogok kiterjesztése
</td>
<td style="border:1px solid black;" colspan="2">
**Fontos**
</td>
</tr>
</table>
 

A Dynamics AX Enterprise Portal XSS-támadást lehetővé tévő biztonsági rése – CVE-2012-1857
------------------------------------------------------------------------------------------

A Microsoft Dynamics AX Enterprise Portal alkalmazásban idegen webhelyeken lévő parancsfájlok futtatását lehetővé tévő biztonsági rés található, amely az adatok és a jogosultság illetéktelen megszerzését okozhatja, ha a felhasználó rákattint egy kártékony JavaScript elemeket tartalmazó, különlegesen kialakított URL-címre. A biztonsági rés miatt, ha a kártékony JavaScript visszatükröződik a felhasználó böngészőjében, az eredményül kapott oldal lehetővé teheti, hogy a támadó a célként kiszemelt Microsoft Dynamics AX Enterprise Portal webhelyre hitelesített felhasználói környezetben Microsoft Dynamics AX Enterprise Portal parancsokat adjon ki.

A biztonsági rés standard bejegyzésének megtekintéséhez a normál biztonsági rés besorolási listáján lásd: [CVE-2012-1857](http://www.cve.mitre.org/cgi-bin/cvename.cgi?name=cve-2012-1857).

#### A Dynamics AX Enterprise Portal XSS-támadást lehetővé tévő biztonsági résének (CVE-2012-1857) súlyosságát enyhítő tényezők

Az enyhítő tényezők közé sorolható egy beállítás, konfiguráció vagy általánosan bevált gyakorlat, amely alapértelmezett állapotában csökkentheti a biztonsági rés kihasználásának valószínűségét. A következő enyhítő tényezők hasznosnak bizonyulhatnak:

-   Webalapú támadás esetén a támadónak olyan webhelyet kell üzemeltetnie, amely a biztonsági rés kihasználását lehetővé tevő weblapot tartalmaz. Az érintett weboldalak és a felhasználó által biztosított tartalomnak, esetleg hirdetéseknek helyet adó weboldalak és hirdetések is tartalmazhatnak a biztonsági rést kihasználni képes, különlegesen kialakított tartalmat. A támadóknak azonban nem áll módjukban, hogy a felhasználókat ezen weboldalak megtekintésére kényszerítsék. A támadónak rá kell vennie a felhasználókat, hogy látogassanak el a webhelyre. Ehhez általában rá kell kattintani egy e-mail üzenetben vagy azonnali üzenetküldő programban kapott hivatkozásra, amely a támadó weboldalára irányít, majd ismét rá kell kattintani a biztonsági rést kihasználó speciálisan kialakított URL-címre.
-   Az Internet Explorer 8 és az Internet Explorer 9 felhasználói a Microsoft Dynamics AX 2012 Enterprise Portal oldalak Internet zónában történő böngészésekor kevésbé veszélyeztetettek. Az Internet Explorer 8 és az Internet Explorer 9 alkalmazás XSS-szűrője az Internet zónában alapértelmezés szerint megakadályozza ezt a támadást. Az Internet Explorer 8 és az Internet Explorer 9 alkalmazás XSS-szűrője azonban az Intranet zónában alapértelmezés szerint nem engedélyezett.
-   E-mail küldésével a biztonsági rés nem használható ki automatikusan. A támadás sikerességéhez a felhasználónak rá kell kattintania az e-mail üzenetben küldött, különlegesen kialakított URL-címre.

#### A Dynamics AX Enterprise Portal XSS-támadást lehetővé tévő biztonsági rését (CVE-2012-1857) megkerülő lehetséges megoldások

A lehetséges megoldás olyan beállítást vagy konfigurációs módosítást takar, amely magát a biztonsági rést nem szünteti meg, azonban a frissítés telepítése előtt segít az ismert támadási lehetőségek kivédésében. A Microsoft alaposan megvizsgálta a következő lehetséges megoldásokat, és tájékoztatja a felhasználókat, amennyiben a megoldás csökkenti a működőképességet:

-   **Az Internet Explorer 8 és az Internet Explorer 9 XSS-szűrőjének engedélyezése a Helyi intranet biztonsági zónájában**

    A biztonsági rés elleni védekezésként módosítsa a beállításokat úgy, hogy engedélyezi a Helyi intranet biztonsági zónájában az XSS-szűrő használatát. (Az XSS-szűrő alapértelmezés szerint engedélyezve van az Internet biztonsági zónájában.) Ehhez hajtsa végre a következő lépéseket:

    1.  Az Internet Explorer 8, illetve az Internet Explorer 9 programban kattintson az **Eszközök** menü **Internetbeállítások** parancsára.
    2.  Kattintson a **Biztonság** fülre.
    3.  Jelölje ki a **Helyi intranet** ikont, majd kattintson az **Egyéni szint** gombra.
    4.  A **Beállítások** csoportban, a **Parancsfájlkezelés** szakasz **XSS-szűrő engedélyezése** lehetősége alatt kattintson az **Engedélyezés** parancsra, majd az **OK** gombra.
    5.  Kétszer az **OK** gombra kattintva térjen vissza az Internet Explorer programba.

    **A megoldás hatása.** A korábban XSS-veszélyforrásként meg nem jelölt belső oldalakat a rendszer megjelöli.

    **A megoldás visszavonása.**

    A megoldás visszavonásához hajtsa végre a következő lépéseket:

    1.  Az Internet Explorer 8, illetve az Internet Explorer 9 programban kattintson az **Eszközök** menü **Internetbeállítások** parancsára.
    2.  Kattintson a **Biztonság** fülre.
    3.  Jelölje ki a **Helyi intranet** ikont, majd kattintson az **Egyéni szint** gombra.
    4.  A **Beállítások** csoportban, a **Parancsfájlkezelés** szakasz **XSS-szűrő engedélyezése** lehetősége alatt kattintson a **Letiltás** parancsra, majd az **OK** gombra.
    5.  Kétszer az **OK** gombra kattintva térjen vissza az Internet Explorer programba.

#### Gyakori kérdések a Dynamics AX Enterprise Portal XSS-támadást lehetővé tévő biztonsági résével (CVE-2012-1857) kapcsolatban

**Mire terjed ki a biztonsági rés hatása?**
Ez egy idegen webhelyen lévő parancsfájlok futtatására lehetőséget adó biztonsági rés, amely a jogok kiterjesztésével és adatokhoz való illetéktelen hozzáféréssel járhat.

**Melyik összetevőt érinti a biztonsági rés?**
A Microsoft Dynamics AX 2012 alkalmazás Enterprise Portal összetevője érintett.

**Mi okozza a biztonsági rést?**
A biztonsági rés akkor keletkezik, amikor a Microsoft Dynamics AX Enterprise Portal nem megfelelően kezeli a speciálisan kialakított URL-címben lévő kártékony JavaScript elemeket, ezzel lehetővé téve, hogy a parancsfájl megjelenjen a felhasználó böngészőjében.

**Mit jelent az idegen webhelyeken lévő parancsfájlok futtatása?**
Az idegen webhelyen lévő parancsfájlok futtatása (XSS) egy biztonsági rés, amelyet kihasználva a támadó kódot helyezhet el a felhasználó munkamenetébe egy webhelyről. A biztonsági rés a HTML-oldalakat dinamikusan generáló webkiszolgálókat érinti. Ha ezek a kiszolgálók a böngészőbemenetet azokban a dinamikus oldalakban ágyazzák be, amelyeket a böngészőnek küldenek vissza, a kiszolgálókat illetéktelenül módosítani lehet úgy, hogy a dinamikus oldalak tartalmazzák a célzott tartalmat. Ez teret ad a rosszindulatú kódok végrehajtásának. A webböngészőknél a probléma huzamosabb ideig is fennállhat, mivel a rendszer alapvetően a gyakran látogatott webhelyeket megbízhatónak tekinti. Az XSS-támadás a webhely tartalmát nem módosítja. Ehelyett azonban végrehajtható, új, rosszindulatú parancssort illeszt be a megbízható kiszolgálóhoz kapcsolódó adattartalomba.

**Mire használhatja a biztonsági rést a támadó?**
A biztonsági rést sikeresen kihasználó támadó elolvashat olyan tartalmakat, amelyhez nem rendelkezik hitelesítéssel; használhatja az áldozat azonosítóját, hogy a nevében műveleteket hajtson végre a Microsoft Dynamics AX Enterprise Portal oldalán. Például engedélyeket módosíthat, tartalmat törölhet, és kártékony tartalmat helyezhet el az áldozat böngészőjében.

**Hogyan használhatja ki a támadó a biztonsági rést?**
A biztonsági rés kihasználásához a felhasználónak arra a speciálisan kialakított URL-címre kell kattintania, amely a felhasználót a kiszemelt Microsoft Dynamics AX Enterprise Portal webhelyre vezeti, majd a parancsfájlt visszatükrözi a felhasználó böngészőjébe.

E-mailes támadás esetén a támadó kihasználhatja a biztonsági rést, ha e-mail üzenetben elküldi a speciálisan létrehozott URL-címet a támadással megcélzott Microsoft Dynamics AX Enterprise Portal oldal felhasználójának, és ráveszi a felhasználót, hogy kattintson rá arra.

Internetes támadás esetén a támadónak olyan webhelyet kell üzemeltetnie, amely a biztonsági rés kihasználására szolgáló, különlegesen kialakított URL-címet tartalmaz, amely a célként kiszemelt Microsoft Dynamics AX Enterprise Portal oldalra mutat. Az érintett weboldalak és a felhasználó által biztosított tartalomnak, esetleg hirdetéseknek helyet adó weboldalak is tartalmazhatnak a biztonsági rést kihasználni képes különlegesen kialakított tartalmat. A támadónak nincs lehetősége arra, hogy a felhasználót a különlegesen kialakított webhely megnyitására kényszerítse. A támadónak rá kell vennie a felhasználókat, hogy látogassanak el a webhelyre. Ehhez általában rá kell kattintani egy e-mail üzenetben vagy azonnali üzenetküldő programban kapott üzenetre, majd az abban elhelyezett, speciálisan létrehozott URL-címre.

**Mely rendszerekre jelenti a legnagyobb veszélyt a biztonsági rés?**
Elsősorban azok a rendszerek (munkaállomások és terminálkiszolgálók) vannak kockázatnak kitéve, ahol a felhasználók Microsoft Dynamics AX 2012 Enterprise Portal kiszolgálóhoz csatlakoznak.

**Mi a célja az Internet Explorer 8, illetve az Internet Explorer 9 idegen webhelyeken lévő parancsfájlok futtatása (XSS) szűrőjének?**
Az idegen webhelyeken lévő parancsfájlok futtatása módszerrel a meglátogatott weboldalakon lévő biztonsági réseket kísérlik meg kihasználni. Az idegen webhelyeken lévő parancsfájlok futtatása mára már igen elterjedt módszerré vált, így az Internet Explorer 8 és az Internet Explorer 9 alkalmazás egy beépített szűrőt is tartalmaz, amely képes az ilyen jellegű támadások kiszűrésére és semlegesítésére is. Alapértelmezésben az Internet Explorer 8 és az Internet Explorer 9 Internet zónájában beépített szűrő található az idegen webhelyeken lévő parancsfájlok ellen.

**Mi a frissítés feladata?**
A frissítés a biztonsági rés elhárítása céljából javítja a felhasználói adatbevitel Microsoft Dynamics AX 2012 Enterprise Portal általi érvényesítésének és törlésének módját.

**Ismert volt-e a nyilvánosság előtt ez a biztonsági rés az említett közlemény kiadásának idején?**
Nem. A Microsoft ezt a célt szolgáló koordinált tájékoztatáson keresztül szerzett tudomást a biztonsági résről.

**A közlemény kibocsátásáig kapott-e a Microsoft a biztonsági rés kihasználásáról tájékoztató értesítést?**
Nem. A Microsoft nem kapott olyan információt, hogy a biztonsági közlemény eredeti változatának megjelenéséig a biztonsági rést felhasználták volna nyilvános támadásra.

### Frissítési információ

Észlelési és telepítési eszközök, útmutatás
-------------------------------------------

**Biztonsági központ**

A szoftveres és biztonsági frissítések kezeléséhez azokat a szervezet asztali és hordozható rendszereire, valamint kiszolgálóira is telepíteni kell. További tájékoztatásért látogasson el a [TechNet Update Management Center](http://go.microsoft.com/fwlink/?linkid=69903) weboldalára. A [Microsoft TechNet biztonsággal foglalkozó](http://go.microsoft.com/fwlink/?linkid=21132) webhelye további információkat tartalmaz a Microsoft termékeinek biztonsági kérdéseiről.

A biztonsági frissítések a [Microsoft letöltőközpontból](http://go.microsoft.com/fwlink/?linkid=21129), valamint a [Microsoft Dynamics CustomerSource](http://www.microsoft.com/dynamics/customer/access-customersource/default.aspx) és a [Microsoft Dynamics PartnerSource](https://mbs.microsoft.com/partnersource.aspx) weboldalakon érhetők el. Legegyszerűbben a „security update” kifejezésre irányuló kulcsszavas kereséssel találhatja meg ezeket.

Biztonsági frissítés telepítése
-------------------------------

**Érintett szoftverek**

Az érintett szoftverre vonatkozó biztonsági frissítésről a megfelelő hivatkozásra kattintva tudhat meg többet:

#### Microsoft Dynamics AX 2012 Enterprise Portal

**Hivatkozási táblázat**

Az alábbi táblázat a szoftverre vonatkozó, biztonsági frissítésekkel kapcsolatos információkat tartalmazza. További tudnivalókat olvashat a fejezet **Tudnivalók a telepítésről** című részében.

<p> </p>
<table style="border:1px solid black;">
<tbody>
<tr class="odd">
<td style="border:1px solid black;"><strong>Közzététel jövőbeni szervizcsomagokban</strong></td>
<td style="border:1px solid black;">A hiba javítása valószínűleg szerepelni fog egy későbbi szervizcsomagban vagy kumulatív frissítésben</td>
</tr>
<tr class="even">
<td style="border:1px solid black;"><strong>Telepítés</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Telepítés felhasználói beavatkozás nélkül</td>
<td style="border:1px solid black;">DynamicsAX2012-KB2706738.EXE /passive<br />
DynamicsAX2012-KB2710639.EXE /passive<br />
DynamicsAX2012-KB2711239.EXE /passive</td>
</tr>
<tr class="even">
<td style="border:1px solid black;">Telepítés újraindítás nélkül</td>
<td style="border:1px solid black;">DynamicsAX2012-KB2706738.EXE /norestart<br />
DynamicsAX2012-KB2710639.EXE /norestart<br />
DynamicsAX2012-KB2711239.EXE /norestart</td>
</tr>
<tr class="odd">
<td style="border:1px solid black;">Frissítési naplófájl</td>
<td style="border:1px solid black;">Nem érintett</td>
</tr>
<tr class="even">
<td style="border:1px solid black;">További információk</td>
<td style="border:1px solid black;">Az észlelésről és a telepítésről lásd a korábbi, <strong>Észlelési és telepítési eszközök, útmutatás</strong> c. részt.</td>
</tr>
<tr class="odd">
<td style="border:1px solid black;"><strong>Újraindítás szükségessége</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Újraindítás szükséges?</td>
<td style="border:1px solid black;">A frissítés telepítését követően újra kell indítania az Application Object Server (AOS) szolgáltatást, és újra kell telepítenie az Enterprise Portal alkalmazást. Előfordulhat, hogy újra kell indítania a rendszert.<br />
<br />
Egyes esetekben a frissítés nem igényli a rendszer újraindítását. Ha azonban a szükséges fájlokat más program használja, a frissítést követően újra kell indítani a számítógépet. Ebben az esetben a rendszer üzenetben figyelmezteti a felhasználót ennek szükségességére.<br />
<br />
Ha csökkenteni akarja a számítógép újraindítása szükségességének valószínűségét, a biztonsági frissítés telepítése előtt állítsa le az érintett fájlokat esetlegesen használó valamennyi érintett szolgáltatást és alkalmazást. A <a href="http://support.microsoft.com/kb/887012">Microsoft Tudásbázis 887012 számú cikkében</a> talál bővebb információt arra vonatkozóan, hogy miért kérheti a rendszer az újraindítást.</td>
</tr>
<tr class="odd">
<td style="border:1px solid black;">Hotpatching</td>
<td style="border:1px solid black;">Nem érintett</td>
</tr>
<tr class="even">
<td style="border:1px solid black;"><strong>Információ az eltávolításhoz</strong></td>
<td style="border:1px solid black;">Ez a biztonsági frissítés nem távolítható el.</td>
</tr>
<tr class="odd">
<td style="border:1px solid black;"><strong>Fájlinformációk</strong></td>
<td style="border:1px solid black;">Lásd a <a href="http://support.microsoft.com/kb/2706738">Microsoft Tudásbázis 2706738. számú cikkét</a><br />
Lásd a <a href="http://support.microsoft.com/kb/2710639">Microsoft Tudásbázis 2710639. számú cikkét</a><br />
Lásd a <a href="http://support.microsoft.com/kb/2711239">Microsoft Tudásbázis 2711239. számú cikkét</a></td>
</tr>
<tr class="even">
<td style="border:1px solid black;"><strong>Beállításkulcsok ellenőrzése</strong></td>
<td style="border:1px solid black;">Nem érintett</td>
</tr>
</tbody>
</table>
  
#### Tudnivalók a központi telepítésről
  
**A frissítés telepítése**
  
A frissítést az Érintett és nem érintett szoftverek alfejezetben ismertetett letöltési hivatkozás útján telepítheti. Ha az alkalmazást kiszolgálóról telepítette, a kiszolgáló rendszergazdájának ehelyett felügyeleti frissítéssel kell frissítenie a kiszolgálón lévő telepítési forrást, és ezt követően telepítenie azt a rendszerre. A felügyeleti telepítési pontok részleteiről lásd az **Office felügyeleti telepítési pont** adatait az **Észlelési és telepítési eszközök, útmutatás** alfejezetben.
  
A biztonsági frissítéshez Windows Installer 3.1 vagy frissebb verzió telepítése szükséges.
  
A Windows Installer 3.1 vagy későbbi verziójának telepítéséhez látogasson el az alábbi Microsoft webhelyek valamelyikére:
  
-   [Windows Installer 4.5 Redistributable alkalmazás Windows Server 2008, Windows Vista, Windows Server 2003 és Windows XP rendszerhez](http://www.microsoft.com/downloads/details.aspx?familyid=5a58b56f-60b6-4412-95b9-54d056d6f9f4&displaylang=en)  
-   [Windows Installer 3.1 Redistributable alkalmazás Windows Server 2003, Windows XP és Windows 2000 rendszerhez](http://www.microsoft.com/downloads/details.aspx?familyid=889482fc-5f56-4a38-b838-de776fd4138c&displaylang=en)
  
A közleményben alkalmazott szakkifejezésekkel (pl. gyorsjavítás) kapcsolatban tekintse meg a [Microsoft Tudásbázis 824684 számú cikkét](http://support.microsoft.com/kb/824684).
  
A biztonsági frissítés telepítője az alábbi kapcsolók használatát támogatja:
  
| Kapcsoló                  | Leírás                                                                                                                                                  |  
|---------------------------|---------------------------------------------------------------------------------------------------------------------------------------------------------|  
| **/?** vagy **/help**     | A Használat párbeszédpanel megjelenítése.                                                                                                               |  
| **/passive**              | A passzív mód meghatározása. Nincs szükség felhasználói beavatkozásra, az alapszintű párbeszédpanelek láthatóak ugyan, de a művelet meg nem szakítható. |  
| **/quiet**                | Csendes üzemmód használata, vagyis az üzenetek elrejtése a fájlok kibontása közben.                                                                     |  
| **/norestart**            | Nem indítja újra a rendszert, ha a frissítéshez újraindításra van szükség.                                                                              |  
| **/forcerestart**         | A frissítés alkalmazását követően automatikusan újraindítja a rendszert, függetlenül attól, hogy a frissítéshez szükséges-e újraindítani a rendszert.   |  
| **/extract**              | A fájlok kibontása telepítés nélkül A program kérni fogja a célmappa megadását.                                                                         |  
| **/extract:&lt;path&gt;** | A szerző által definiált telepítési parancs felülbírálása. A telepítőhöz tartozó Setup.inf vagy .exe fájl elérési útjának és nevének megadása           |  
| **/lang:&lt;LCID&gt;**    | Megadott nyelv kényszerű használata, ha a frissítési csomaggal az adott nyelv használható.                                                              |  
| **/log:&lt;log file&gt;** | A frissítés telepítése közben lehetővé teszi a naplózást, a Vnox és az Installer által egyaránt.                                                        |
  
**Megjegyzés:** A kapcsolók egyetlen parancsban is megadhatók. A visszamenőleges kompatibilitás érdekében a biztonsági frissítés a régebbi verziójú telepítőprogram számos telepítési kapcsolóját támogatja. A rendelkezésre álló telepítési kapcsolókról a [Microsoft Tudásbázis 262841](http://support.microsoft.com/kb/262841) számú cikkében talál további ismertetést.
  
**A frissítés eltávolítása**
  
Ez a biztonsági frissítés nem távolítható el.
  
**A frissítés telepítésének ellenőrzése**
  
-   **Microsoft Baseline Security Analyzer**
  
    A Microsoft Baseline Security Analyzer (MBSA) eszközzel ellenőrizheti, hogy a biztonsági frissítés telepítve van-e az érintett számítógépen. További tájékoztatásért tekintse meg a közlemény korábbi részének **Észlelési és telepítési eszközök, útmutatás** című fejezetét.
  
-   **Fájlverziószám ellenőrzése**
  
    Mivel a Microsoft Windows operációs rendszernek több verziója és kiadása is van, a lépések az egyes rendszereken eltérőek lehetnek. Ilyen esetben a megfelelő lépések végrehajtásához az adott termék dokumentációja ad segítséget.
  
    1.  Kattintson a **Start** elemre, majd a **Keresés indítása** mezőben adja meg a frissítőfájl nevét.  
    2.  Amikor a fájl megjelenik a **Programok** között, jobb egérgombbal kattintson a fájlnévre, majd a **Tulajdonságok** lehetőségre.  
    3.  Az **Általános** lapon hasonlítsa össze a fájlméretet a közlemény Tudásbázis cikkében ismertetett fájlinformációs táblázatokkal.  
    4.  Az adatok összevetéséhez (pl. fájlverzió, a módosítás dátuma) a **Részletek** lapra is kattinthat, a közlemény Tudásbázis cikkében ismertetett fájlinformációs táblázatok alapján.  
    5.  Kattinthat a **korábbi verziókat** felsoroló lapra is, majd összehasonlíthatja a korábbi fájlverzió adatait az aktuális, frissített fájléval.
  
### Egyéb információ
  
#### Köszönetnyilvánítás
  
A Microsoft [köszönetét](http://go.microsoft.com/fwlink/?linkid=21127) fejezi ki a vásárlók védelmének biztosításában nyújtott segítségért az alábbi szervezet(ek)nek és szakember(ek)nek:
  
-   Finian Mackin, a Dynamics AX Enterprise Portal XSS-támadást lehetővé tévő biztonsági résének (CVE-2012-1857) jelentéséért
  
#### Microsoft Active Protections Program (MAPP)
  
Az ügyfelek védelmének növelése érdekében a biztonsági szoftverekkel foglalkozó nagyobb gyártók a Microsoft a havi biztonsági közlemények megjelenése előtt ellátja biztonsági résekkel kapcsolatos információkkal. Így a biztonságiszoftver-gyártók a kapott biztonsági résekkel kapcsolatos információt felhasználhatják ügyfeleik hatásosabb védelmére az olyan biztonsági szoftverek vagy eszközök (például víruskeresők, hálózati behatolásérzékelő rendszerek vagy kiszolgálóalapú behatolásvédelmi rendszerek) frissítése által. A biztonságiszoftver-gyártók által kiadott aktív védelem elérhetőségéről a [Microsoft Active Protections Program (MAPP) Partners](http://go.microsoft.com/fwlink/?linkid=215201) webhelyén található listán szereplő és a programban részt vevő gyártók aktív védelmi webhelyein tájékozódhat.
  
#### Terméktámogatás
  
**Segítség és támogatás kérése a biztonsági támogatással kapcsolatban**
  
-   Segítség a frissítések telepítésével kapcsolatban: [Támogatás a Microsoft Update szolgáltatással kapcsolatban](http://support.microsoft.com/ph/6527)  
-   Biztonsági megoldások informatikai szakemberek számára: [TechNet Security hibakeresés és támogatás](http://technet.microsoft.com/security/bb980617.aspx)  
-   Segítség Windows operációs rendszert futtató számítógépének vírusok és rosszindulatú szoftverek elleni védelmében: [Vírusmegoldás és Biztonsági központ](http://support.microsoft.com/contactus/cu_sc_virsec_master)  
-   Helyi támogatás országának megfelelően: [Nemzetközi támogatás](http://support.microsoft.com/common/international.aspx)
  
#### Felelősséget kizáró nyilatkozat
  
A Microsoft Tudásbázisban leírtak előzetes bejelentés nélkül változhatnak, és a cikkek tartalmáért a Microsoft nem vállal garanciát. A Microsoft egyben elhárít minden kifejezett és értelemszerű garanciát, beleértve az eladhatóságra és az adott célra való alkalmasságra vonatkozó garanciát is. A Microsoft Corporation vagy annak szállítói semmilyen körülmények között nem tehetők felelőssé közvetlen, közvetett, eseti, ok-okozati vagy különleges kárért (beleértve az elmaradt hasznot is), még akkor sem, ha a Microsoft Corporation vagy szállítói tudatában voltak a kár lehetséges voltának. Egyes államok törvényi szabályozása nem teszi lehetővé a véletlen vagy ok-okozati károkért vállalt felelősség korlátozását vagy kizárását, így ezekben az államokban az ez a felelősségkizárás nincs érvényben.
  
#### Verziók
  
-   1.0 verzió (2012. június 12.): Közlemény kiadva.
  
*Built at 2014-04-18T01:50:00Z-07:00*
